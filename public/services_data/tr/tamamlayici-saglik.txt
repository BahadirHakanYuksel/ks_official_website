# TAMAMLAYICI SAĞLIK SİGORTASI BİLGİLENDİRME VE AYDINLANMA METNİ #

Bu Bilgilendirme Metni, T.C. Hazine ve Maliye Bakanlığı tarafından öngörülen örnek Bilgilendirme 
Metni’ne dayanarak hazırlanmış olup, genel bilgilendirmeyi içermektedir. Bu nedenle satın 
aldığınız ürüne ilişkin Özel ve Genel Şartları lütfen dikkatlice okuyunuz.
 Bu Bilgilendirme Metni, sigorta ettirene ve sigortadan menfaat sağlayacak diğer kişilere, gerek 
yapılacak sigorta sözleşmesinin müzakeresi sırasında gerekse sigortanın devamı sırasındaki hakları, 
yükümlülükleri, sözleşmenin konusu, işleyişi ve önemli nitelikteki bazı değişiklik ve gelişmeler 
konusunda genel bilgi vermek amacıyla 14/02/2020 tarihinde yayımlanan Sigorta Sözleşmelerinde 
Bilgilendirmeye ilişkin Yönetmeliğe istinaden hazırlanmıştır.
A. SİGORTACIYA İLİŞKİN BİLGİLER
1.Sözleşmeye aracılık eden sigorta acentesinin;
 Ticaret Ünvanı 
 Adresi : 
 Tel & Faks No. : 
2.Teminatı veren sigortacının;
 Ticaret Ünvanı : TÜRKİYE SİGORTA A.Ş.
 Adresi :Büyükdere Cad. No:110 34394 Esentepe - ŞİŞLİ/İSTANBUL
 Tel & Faks No: 0 850 202 20 20 - (212) 355 64 64
B. UYARILAR
1.Sigorta hakkında daha detaylı bilgi almak için, talep halinde sigortacı tarafından verilecek Sağlık 
Sigortaları Genel Şartlarını, Poliçe Özel Şartları ve Anlaşmalı Sağlık Kurumları Listesini dikkatlice 
inceleyiniz.
2. Sigortalının poliçe başlangıç tarihinden önce var olan şikayet ve hastalıklari ile ilgili her türlü 
sağlık harcaması poliçe kapsamı dişindadir. 
3. SGK tarafindan sağlanan genel sağlik sigortasinin aktif olmadiği durumda oluşan sağlik giderleri 
bu poliçe kapsami dişindadir.
4.Sigorta Sözleşmesi için sigorta ettiren/sigortalı adayı tarafından doldurulan başvuru formunun 
eksiksiz ve doğru cevaplandırılarak ıslak imzalı olması gerekmektedir. Gerek sigorta ettirenin 
gerekse sigortalı adayının kendisince bilinen ve sigortacının bilmesi gereken hususları sigortacıya 
bildirmekle yükümlüdür. Bu yükümlülüğün ihlali halinde sigortacı sözleşmeden cayabilir ya da 
istisna, limit, ek prim almak suretiyle sözleşmeyi yürürlükte tutabilir. Bu nedenle sigorta şirketine
sözleşmenin her aşamasında Sağlık Sigortası Genel Şartları 6. Maddesi gereği eksik veya yanlış bilgi 
verilmemelidir.
5.Yenileme döneminde Sigorta ettiren/sigortalının başvuru formunda beyan ettiği tüm bilgilere ve 
sigortalılık dönemi boyunca talep ettiği tazminatlara istinaden risk değerlendirmesi yaparak 
başvuruyu standart şartlarla ya da ek şart ( ek prim, istisna vb) uygulayarak kabul etme veya 
reddetme hakkı bulunmaktadır.(Yenileme Garantisi olan sigortalılardan yenileme dönemlerinde 
ürün/plan değişikliği talep edilmediği sürece sağlık beyanı alınmaz)
6.Türk Ticaret Kanunu Madde 1431 gereği; poliçe primi ödenmediği sürece sigortacının 
sorumluluğu başlamaz. Türk Ticaret Kanunu madde 1434 gereği; poliçe peşinatının ödenmemesi 
halinde sigortacı sigorta sözleşmesini feshedecektir. Taksitlerden birinin vadesinde ödenmemesi 
halinde ise sigorta ettiren; sigortacı tarafından yapılan bildirim tarihi itibariyle en geç 10 gün içinde 
prim borcunu ödemekle yükümlüdür. Aksi taktirde poliçe feshedilecektir ve poliçe iptal tarihinden 
sonra talep edilen tazminatlar karşılanmayacaktır.
7. Sözleşmenin yapılmasından sonra, rizikoya etki edebilecek hususlar değiştiği takdirde sekiz gün 
içinde durumun Sağlık Sigortası Genel Şartları 7. Maddesi gereği sigorta şirketine bildirilmesi 
gerekir.
8.Sigorta, poliçede başlama ve sona erme tarihleri olarak yazılan günlerde, aksi 
kararlaştırılmadıkça Türkiye saati ile öğleyin saat 12.00'de başlar ve öğleyin saat 12.00'de ve her 
halükarda rizikonun gerçekleşmesiyle sona erer.
9. İlgili ürün sadece Türkiye Cumhuriyeti sınırları içinde geçerlidir. 
 
10.Poliçeye temel oluşturan 5510 Sayılı SGK KANUNU’nun ilgili maddeleri gereği sağlık 
hizmetlerinden yararlananların ödemekle yükümlü oldukları katılım payları sigortalı tarafından 
ödenmek zorunda olup, bu poliçenin kapsamı dışındadır.
C. GENEL BİLGİLER
1.Sigortalı/Sigortalıların poliçede/zeyilnamede, belirtilen başlangıç ve bitiş tarihleri içerisinde 
meydana gelebilecek bir hastalık ve/veya kaza sonucu teşhis ve tedavileri için yapılacak 
masraflarını, poliçe/zeyilnameye ekli sertifikalarda belirtilen teminat, limit, iştirak oranları ve 
uygulamalar dahilinde, TTK, Genel hükümler, Sağlık Sigortası Genel Şartları ve Özel Şart 
hükümlerine göre teminat altına alır.
2. Standart poliçe primi; yaş, cinsiyet, alınan teminatlar, teminat limitleri, teminat ödeme yüzdesi, 
coğrafi sınır, tercih edilen sağlık kurumları, sağlık enflasyonu ve şirketin sağlık portföyünün 
Tazminat/Prim oranına göre belirlenir. Yenileme dönemlerinde biten poliçenin Tazminat/Prim 
oranına göre ilgili ürünün özel şartlarında belirtilen tazminatsızlık indirimi/ek primi uygulanır. 
Yenileme Garantisine hak kazanmamış sigortalılar için yenileme dönemlerinde risk 
değerlendirmesi yapılarak hastalık ek primi, muafiyet, ve/veya başvuruyu reddetme hakkı saklıdır.
3.Sigortacı sigortalının sağlık riskini değerlendirebilmek için tıbbi incelemeler isteyebilir. Sağlık 
durumu ve/veya Risk Kabul yönetmeliği doğrultusunda şirketin başvuruyu reddetme veya şartlı 
kabul etme hakkı saklıdır.
4.Sigorta şirketi, sigorta süresi öncesi ve sonrasında sigortalıyı tedavi eden tüm doktorlar, sağlık 
kuruluşları ve üçüncü şahıslardan sigortalının sağlık özgeçmişi hakkında bilgi ve kayıt kopyalarını 
isteme hakkına sahiptir. Sigortalı iyi niyet kuralları çerçevesinde, bunu yerine getirmeyi kabul 
etmezse, sigortacı tazminatı ödememe veya anlaşmayı iptal etme yoluna gidebilir.
5.Şirketinizle yapılacak olan sağlık sigortası sözleşmesi kapsamında sigortalı/sigorta ettiren sıfatı 
ile, sağlık sigortası teklifi sunulabilmesi, sağlık riski değerlendirmesi yapılabilmesi, sigorta poliçesi 
kapsamındaki yükümlülüklerin yerine getirilebilmesi ve tazminat başvurularının 
sonuçlandırılabilmesi amacıyla kişisel sağlık verilerimin, sigortalılık kayıtlarımın ve sağlık durumum 
ile ilgili bilgi ve kayıt kopyalarının Sigorta Bilgi ve Gözetim Merkezinden (SBGM), Sosyal Güvenlik 
Kurumundan, Sağlık Bakanlığından, sağlık kurum ve kuruluşlarından, mevcut ve/veya diğer sağlık 
sigortası şirketlerinden, hekimlerden ve/veya ilgili mevzuat ile belirlenen tüm kamu ve özel kurum 
ve kuruluşlardan ve üçüncü şahıslardan edinilmesine, toplanmasına, işlenmesine, 
güncellenmesine, periyodik olarak kontrol edilmesine, veri tabanında tutulmasına, işlenmesine ve 
saklanmasına; gerektiği takdirde ilgili kamu kurum ve kuruşlarıyla, sözleşmenin mahiyeti gereği 3. 
kişi ve kuruluşlarla, Türkiye’de veya yurtdışında mukim olan hizmet sağlayıcı firmalar ile 
paylaşılmasına ve kişisel verilerimin bunlar tarafından da tutulması, saklanması ve işlenmesine rıza 
veriyorum.
6.Yenileme Garantisi değerlendirme koşulları için Poliçe Özel Şartlarını inceleyiniz.
7.Tarafların, sigorta genel şartlarına ek olarak, kanuna, ahlaka aykırı bulunmamak ve sigortalı 
aleyhine olmamak üzere özel şart kararlaştırabilme hakkı vardır.
8.Sistemimizde mevcut olan kimlik, adres telefon vb. bilgilerinizin değişikliğinde size daha rahat 
ulaşabilmemiz için lütfen sim@turkiyesigorta.com.tr adresine ya da (0212) 355 64 64 nolu 
faksımıza bildiriniz.
9.Sağlık sigortası özel ve genel şartlarına www.turkiyesigorta.com.tr adresinden ulaşılabilir.
10.Şirket; ihtiyaç görmesi halinde, sigorta ettirenin ve/veya başvuru formunda yer alan diğer 
sigortalıların sağlık durumu ile ilgili ek tetkik isteyebilir. Bu hususa ilişkin işlemlerin masrafları 
sigorta ettiren ve/veya sigortalı tarafından karşılanır.
11.Aksine sözleşme yoksa, aşağıdaki haller nedeniyle sigortalıların sigorta süresi içinde 
hastalanmaları ve/veya herhangi bir kaza sonucu yaralanmaları sigorta teminatı dışındadır: 
a) Deprem, sel, yanardağ püskürmesi ve yer kayması.
b) Genel Şartların 2. maddenin (f) bendinde belirtilen zararlar hariç olmak üzere, 3713 sayılı Terörle 
Mücadele Kanunu’nda belirtilen terör eylemleri ve sabotaj ile bunları önlemek ve etkilerini azaltmak 
amacıyla yetkili organlar tarafından yapılan müdahaleler.
D. TEMİNAT DIŞI KALAN HALLER VE BEKLEME SÜRELERİ
BEKLEME SÜRELERİ
Cerrahi veya tıbbi (medikal) tedaviler ve hastanede yatırılarak yapılan tüm tanı işlemleri ile ilgili 
giderleri (bekleme süresi uygulanan yatarak tedavi işlemi ile ilişkili evde bakım, suni uzuv ve tıbbi 
malzeme teminat giderleri dahil), rahatsızlığın ani veya kaza sonucu olarak ortaya çıkmasına 
bakılmaksızın sigorta başlangıç tarihinden itibaren 90 gün süre ile kapsam dışındadır. (SGK `nın 
triyaj uygulamasında kırmızı alan olarak belirlediği durumlar hariç) Ayakta ve yatarak olmasına 
bakılmaksızın fizik tedavi ve rehabilitasyon, endoskopik girişimler 90 gün süre ile kapsam 
dışındadır. 
Doğum ve Hamilelik Takibi teminatı kapsamındaki giderler 6 ay teminat kapsamı dışındadır. 
TEMİNAT DIŞI KALAN HALLER
Aşağıda belirtilen durumlar teminat kapsamı dışında olup Sigortalı tarafından karşılanır. Ayrıca, 
Sigortacı teknolojik gelişmeleri ve yeni uygulamaya alınan tedavi yöntemlerini hayati öneme sahip 
olup olmaması ve alternatif tedavi yöntemlerinin bulunup bulunmamasına bağlı olarak kapsama 
alıp almamaya yönelik ‘Teminat Dışı Kalan Haller’ başlığı altında düzenlemeler yapabilir. Bu 
durumda yapılacak değişiklikler, poliçede bulunan, Yenileme Garantisi hakkı bulunan sigortalılar 
dahil olmak üzere, her bir sigortalı için yeni poliçe başlangıç tarihinden itibaren geçerli olur. 
1. Sigortalının poliçe başlangıç tarihinden önce var olan şikayet ve/veya hastalıkları ile ilgili her 
türlü sağlık harcamaları, sigortalılık dönemi öncesinde uygulanan ameliyat ve tedavilerin 
nüksetmesi ve /veya bunlara bağlı komplikasyonlar poliçe teminat kapsamı dışındadır. 
2. SGK tarafından sağlanan Genel Sağlık Sigortası’nın aktif olmadığı dönemde oluşan sağlık 
giderleri poliçe teminat kapsamı dışındadır, 
3. Sosyal Güvenlik Kurumu tarafından ödenmesine kurallar dahilinde izin verilen, sağlık kurumu 
tarafından temin edilerek yatarak tedavide kullanılan malzemeler ve ilaçların karşılanma usulleri 
dışında kalan Sosyal Güvenlik Kurumu tarafından karşılanmayan sağlık hizmetleri poliçe teminat 
kapsamı dışındadır, 
4. Poliçe üzerinde yazılı kullanım adedini ve / veya teminat limitini aşan ayakta tedavi giderleri 
poliçe teminat kapsamı dışındadır, 
5. Ayakta tedavi teminatındaki her türlü ilaç, tetkikler için kullanılan malzeme ve kontrast 
maddeler, malzeme masrafları ve aşı giderleri, poliçe teminatında yardımcı tıbbi malzeme 
olmaması halinde yardımcı tıbbi malzemeler, koltuk değneği, bileklik, elastik bandaj, boyunluk, 
tekerlekli sandalye, korsel; ortopedik ayakkabı, tabanlık, bot, terlik, buz kesesi; her türlü diğer 
ortopedik destekleyicilere ait giderlerdir enjektör, ıtriyat, hidrofil pamuk, alkol ve kolonyalar; 
termofor, cilt sabunları, diş macunları; işitme cihazı, şeker stripleri ve şeker ölçüm cihazı, 
tatlandırıcılar, diyet amaçlı ürün ve ilaçlar vb. Tıbbi ve yardımcı tıbbi malzeme statüsünde 
değerlendirilemeyecek her türlü alet, cihaz ve yine her ne isim altında olursa olsun bu cihazlara ait 
alet kullanım bedeli, alet-cihaz kira bedeli (robotik cerrahi için robot kullanımı-kira ücreti gibi) ile 
ilgili tüm giderler, poliçe teminat kapsamı dışındadır 
6. 5510 Sosyal Sigortalar ve Genel Sağlık Sigortası Kanunu ilgili maddesi gereği sağlık 
hizmetlerinden yararlananların ödemekle yükümlü oldukları katılım payları, Uzman Hekim Raporu 
ve Sağlık Kurulu Raporları için oluşacak sağlık giderleri, 
7. Her türlü diş tedavisi, diş eti, çene kemiği, çene eklemi ve ağız çene cerrahisine yönelik işlemler/ 
veya diş hekimleri tarafından yapılan tüm işlemler poliçe teminat kapsamı dışındadır, 
8. Gözdeki kırılma kusuru (miyopi vb.) cerrahisi ile şaşılık ve görme tembelliği, keratokonus, göz 
kayması, gözlük camı, çerçevesi, her türlü kontakt lens giderleri, lens solüsyonları ve bunlarla ile 
ilgili giderler teminat kapsamı dışındadır. 
9. Yurt dışında yapılacak tüm tedavi ve ilaçlar, yurtdışından getirilecek olan tüm ilaçlar poliçe 
teminat kapsamı dışındadır 
10. Anlaşmasız şehir içi ve dışı her türlü ambulans ücretleri, yol, gündelik, 2.refakatçi ücretleri, suit 
oda farkları ve özel harcamalar ve sigortacı tarafından onaylanmış Evde Tıbbi Bakım Teminatı 
dışındaki özel hemşire masrafları poliçe teminat kapsamı dışındadır. 
11. Sosyal Güvenlik Kurumu tarafından onaylansa dahi tüp bebek, yardımcı üreme yöntemi 
tedavileri poliçe teminat kapsamı dışındadır, 
12. Uzman Hekim Raporu ve Sağlık Kurulu Raporları için oluşacak sağlık giderleri 
13. Ek teminat olarak alınmadı ise gebelikle ilgili yapılacak tüm masraflar ve doğum giderleri 
14. Ülkemizde ve/veya diğer ülkelerde ortaya çıkan, resmen ilan edilsin veya edilmesin, bölgesel 
(endemik), ülke genelinde (epidemi) veya ülkelerarası (pandemi) ortaya çıkan salgın hastalıkların 
tanı, ayırıcı tanı/tedavi/kontrol/komplikasyon ve koruyucu sağlık hizmetleri (aşılama ve buna bağlı 
kopmlikasyon dahil); karantina kapsamına giren hastalıklar ve durumlar; biyolojik savaşa konu olan 
hastalıklar; DSÖ tarafından alarm verilen hastalıklarla ilgili her türlü teşhis tedavi, kontrol ve 
komplikasyon giderleri (DSÖ, Sağlık Bakanlığı ve yerel yönetimlerin tavsiye ettiği aşı ve tedavi 
yöntemlerini uygun hareket etmiş ve Pandemi Hastanesi’nde Covid-19 tanısı almış (test pozitif) 
kişilerde, covid 19 ile ilgili muayene ve tetkik giderleri (PCR, antikor testleri, ve kart testi hariç) ile 
hastanede yatışı gerektiren giderler poliçe teminat limitleri ve iştirak oranları dâhilinde 
değerlendirilecektir) (09092020) 
15. Tehlikeli sporların (her türlü amatör havacılık, delta kanat, planör, paraşüt, parasailing, yamaç 
paraşütü, bungee jumping, dağcılık, binicilik, su altı sporları, tüplü dalış, go-card, dövüş sporları, 
rafting, kaykay, kayak, snowboarda, buz pateni, vücut geliştirme vb.) yapılması sırasında 
oluşabilecek tüm sağlık giderleri. “Scooter ve/veya Elektrikli Scooter kullanımı/kazaları sonucu 
oluşabilecek giderler motosiklet kullanımı/kazaları sonucu oluşabilecek giderler (Yolcu olma 
durumu dahil). Lisanslı veya lisanssız yapılmasına bakılmaksızın tüm otomobil ve motorsiklet v.b 
gibi pist yarışları dahil olmak üzere her türlü lisanslı spor müsabakası ve/veya antremanı sırasında 
oluşan sporculara ait sağlık masrafaları ile ehliyetsiz her türlü araç kullanımı sonucu oluşabilecek 
kazalara ilişkin sağlık giderleri poliçe kapsamı dışındadır. 
16. Her türlü Bariatrik Cerrahi yöntemleri (Gastrik bypass, mide balonu, mide tüpü, mide kelepçesi, 
mide küçültme ameliyatları, biliopankreatik diversiyon, Jejuno-ileostomi, barsak kısaltılması vb.), 
obezite, metabolik sendrom ile ilgili tüm tetkik, tedavi ve komplikasyon gideri, 
17. Her türlü estetik ve kozmetik amaçlı girişim, estetik amaçlı plastik cerrahi (poliçe döneminde 
oluşan kazaya bağlı durumlar hariç); burun küçültme, rinoplasti, yağ aldırma, meme küçültme, 
telengiektazi, cilt hemangiomları, vitiligo, keloid, skar, ksantelasma, skin tags, yüzeyel varis 
tedavileri vb.), akne, estetik amaçlı her türlü girişim, estetik amaçlı aşı, her türlü botox uygulaması, 
enjeksiyon ve tedaviler; terleme tedavisi, jinekomasti; poliçe öncesi dönemde ortaya çıkmış 
düşme, travma, çarpma, yanık ya da hastalık sonucu gerekli olabilecek her çeşit estetik ve plastik 
operasyonlar, yürüme analizi ile saç dökülmesine ilişkin tüm giderler 
18. Uyku bozuklukları (uyku apnesi dahil) ve horlama ile ilgili tüm tetkik ve tedaviler ile uyku apnesi 
cihazları (CPAP ve uyku odası, kalibrasyon giderleri ile polisonografi, uyku eeg’si, vb dahil) 
19. Yaşlılıktan ileri gelen hastalıklar, geriatrik hastalıklar, demans hastalıkları, bunama ile ilgili 
rahatsızlıklar, uzun süreli bakım sağlayan sanatoryum, prevantoryum, huzurevi, rehabilitasyon 
merkezlerindeki hizmet ve tedavi giderleri 
20. Omurga şekil bozuklukları tedavisi, skolyoz, kifoz, lordoz ile ilgili giderler, Halluks Valgus, 
Halluks Rigidus ile ilgili tüm giderler ameliyat nedenine bakılmaksızın nazal septum ve buruna ait 
her tür yapısal bozukluğa yönelik cerrahi girişimler (septum deviasyonu, konka hastalıkları, konka 
hipertrofisi Konka Bulloza, SMR, septoplasti, nazal valv cerrahisi) ile ameliyat ve girişimler, 
21. Tanısı ileri yaşta konulsa dahi doğuştan gelen tüm hastalık ve sakatlıklar (doğumsal anomaliler, 
genetik bozukluklar), tanı, tedavi ve komplikasyon giderleri, 
22. Kök hücre nakli ve tedavi amaçlı kök hücre çalışmaları, embriyo klonlanması, bu klonlama 
sonrasında elde edilen hücreler ile yapılan her türlü tedavi ve nakil işlemleri, kordon kanı alımı, 
saklanması ve kordon kanı bankasına ilişkin giderler, 
23. Organ naklinde ve kan transfüzyonunda; organın, kan ürünlerinin ve vericinin masrafları ile 
organ ve/veya dokuya ait tüm giderler, kemik iliği nakillerinde donöre ve alıcıya ait materyalin 
saklanmasına ilişkin giderler, 
24. Kişinin akli dengesinin yerinde olduğu veya olmadığı zamanlarda kendisine vereceği zararlar, 
alkollü araç kullanımı, alkol zehirlenmesi, alkolizm ve alkol kullanımı sonucu doğan hastalıklar, 
yaralanmalar; eroin, morfin vb. gibi uyuşturucu ve bağımlılık yapan maddeler kullanılması 
neticesinde oluşabilecek her türlü sağlık giderleri, Her türlü psikiyatrik muayene ve tedavi gideri, 
psikosomatik hastalıklar, psikolog ve danışmanlık hizmetleri harcamaları; ruh ve sinir hastalıkları 
hastaneleri ve/veya benzeri bakım evlerinde tedavi edilen her türlü hastalık ve geriatrik hastalıklar, 
25. Tıbbi cihazlar, tıbbi cihazların kiraları ve kalibrasyonları (uyku apnesi cihazı ve kalibrasyonu, 
holter cihazı, nebülizatör vb.), robotik cerrahi ve robotik uzuvlar ile ilgili tüm harcamalar, 
26. Karayolları Trafik Kanunu hükümlerinde bahsi geçen, gerekli sürücü belgesine sahip olmadan 
araç kullanımı esnasında oluşabilecek yaralanmalar ve konu ile ilgili her türlü ulaşım ve tedavi 
masrafları, 
27. İnfertilite ile ilgili tüm işlemler (tüp bebek, spermiogram, follikül takibi, histerosalpingografiHSG, yapay döllenme, tubaplasti, mikroenjeksiyon vb), tıbbi endikasyonu olmayan her türlü 
küretaj, düşük araştırması ile ilgili tüm giderler, adhezyolizis, sık tekrarlanmayan doğum kontrol 
yöntemleri (RİA, vasektomi,tüp ligasyonu) ile ilgili tüm giderler, diğer doğum kontrol yöntemleri 
(hangi nedenle verilirse verilsin tüm doğum kontrol hapları, kondom, derialtı ve enjektabl hormon 
uygulamaları vb)ile ilgili giderler, iktidarsızlık, cinsel işlev bozuklukları ile ilgili tüm tetkik ve tedavi 
giderleri, peyronie ile ilgili tüm tetkik ve tedaviler (penil protez dahil), cinsiyet değiştirme 
operasyonları ve her türlü sünnet (fimozis dahil) ile ilgili tüm giderler, 
28. Koruyucu hekimlik hizmetleri, belirli bir semptom ve/veya hastalığa bağlı olmadan veya tarama 
amaçlı yapılan tüm işlem giderleri (check-up, aşılama kontrol testleri, kanser markerları) 
Sigortalı’ya uygulandığı tarihte, haklarında bir hastalığın tanı veya tedavisindeki gereklilik, etkinlik 
ve güvenilirliğini ortaya koyacak sayıda ve kalitede kontrollü klinik çalışmanın yayınlanmadığı veya 
yerli veya yabancı otoritelerden (uzmanlık dernekleri, meslek kuruluşları, Amerikan FDA (Food and 
Drug Administration)) FDA kurumu, tıp fakülteleri ilgili kürsü bilim kurulları, Sağlık Bakanlığı) birisi 
tarafından kabul görmüş olmayan ve/veya haklarında tıbbi cemiyet veya otoritelerin bunların 
deneysel aşamada olduğuna veya aynı işlem veya gereç üzerinde bir başka kişi veya kurumun 
deneysel alışmalarını sürdürdüğüne dair yazılı bildirimleri tespit edilen her türlü gider, PRP ve 
Kondromemran uygulamaları, ilaç ve malzeme giderleri vb. Yatış Gerektirmeyen Hastane 
Hizmetleri, Ayakta tedavi katılım payı faturaları, süreli işyeri ve çalışan taramaları, doktorlarin talep 
etmiş oldukları kendi uzmanlık alanıyla ilintili olmayan tetkik ve tedavi bedelleri, bir tıp doktoru 
tarafından yapılmayan tetkik ve tedaviler ile ilgili tüm giderler, kontrol amaçlı yapılan EBT (Electron 
Beam Tomografi), VCT (Volumetric Computed Tomography) ve kalsiyum skorlama tetkik bedelleri, 
sanal kolonoskopi, sanal endoskopi, kapsül endoskopi, sanal anjio ve buna benzer tarama amaçlı 
tetkikler, voiding sistoüretrografi, robotik cerrahi cihaz kullanım bedeli ile bu yönteme özel olarak 
kullanılan her türlü malzeme gideri, beyin operasyonları dışında kullanılan navigasyon bedeli 
kapsam dışıdır. 
29. Ses ve konuşma terapilerine ait tüm giderler, 
30. Meslek hastalıkları, iş kazaları, üçüncü şahıs ödeme sorumluluğunda olan sağlık giderleri,
ehliyetsiz araç kullanımı sırasında oluşan kazalar 
31. HIV virüsüne bağlı hastalıklarla (AIDS) ilgili tanı, tetkik, tedavi ve komplikasyon giderleri ile 
cinsel yolla bulaşan tüm hastalıklara ilişkin giderler ile bulaşma yoluna bakılmaksızın frengi, bel 
soğukluğu, kasık granülomu, genital herpes ve genital siğiller, genital ve anal molluscum 
kontagiosum vb. hastalıklar ile ilgili tüm giderler 
32. Sigortalının, hastalık sonucu çalışamaması nedeniyle elde edemediği kazançlar için günlük iş 
görememe parası, bakıma ihtiyaç duyar duruma geldiği takdirde bakım nedeniyle doğan giderler 
veya gündelik bakım poliçe teminat kapsamı dışındadır. 
33. Alerji deri testleri (Deri prick testi, deri yama testi vb.), ve tedavisi ile allerji aşılarına ilişkin 
giderler malzemeler, Vitamin D testi teminat kapsamı dışındadır 
34. Poliçe ve/veya sertifika üzerinde belirtilen kişiye özel kapsam dışı hastalık ve rahatsızlıklara 
ilişkin tüm sağlık giderleri ile işbu Özel Şartlar’da tanımlanmış olsun veya olmasın, teminat 
tablosunda yer almayan herhangi bir teminat kapsamına giren sağlık giderleri veya işlemler 
teminat kapsamı dışındadır. 
35. Ailevi risk faktörleri nedeniyle yapılan taramalar, Koroner BT Anjiografi, Koroner Arter Kalsiyum 
Skorlama Testi, Kardiyak EBT (Elektron Beam Tomografi) tetiklerine ait her türlü gider,36. HPV 
enfeksiyonları ilgili tanı, tetkik, tedavi ve komplikasyon giderleri kapsam dışıdır. 
37. Prematüre bebek tedavisi, kuvöz bakım giderleri ile motor mental gelişim bozuklukları, 
gelişimsel ve yapısal bozukluklar, büyüme ve gelişme bozuklukları, 11 yaş altı çocuklarda hirsutizm, 
erken ve geç ergenlik ile ilgili tüm sağlık giderleri, 
38. Epilepsi, Alzheimer ve Parkinson rahatsızlıkları ile ilgili tüm giderler, 
39. Aksi belirtilmedikçe, Uzaktan Sağlık Hizmeti (Teletıp, online verilen hizmetler, vb) kapsamında 
verilen sağlık hizmetleri kapsamında yapılan her türlü gider kapsam dışıdır.
E. TAZMİNAT ÖDEMELERİNİN YAPILMASI
1. Hak sahipleri, poliçeden doğan haklarını talep edebilmek için, ilgili belgeleri sigortacıya vermekle 
yükümlüdür. Tazminat ödemelerinde istenen evraklar, poliçede alınan teminatlara göre oluşacak 
tazminat taleplerinde farklılık göstermektedir. Anlaşmalı / Anlaşmasız sağlık kurumlarında 
gerçekleşen tazminat başvurunuz için gereken bilgi ve belgelerin poliçe dosyanızda 
bulunduğundan emin olunuz.
2. Anlaşmalı Sağlık Kurumları listesine www.turkiyesigorta.com.tr adresinden veya 0 (850) 202 20 
20 nolu telefondan ulaşabilirsiniz.
3. Tazminat ödemeleri alınan ürünün Özel şartları, Sağlık Sigortası Genel Şartları ve poliçede 
belirtilen teminat limitleri dahilinde değerlendirilir.
4. Rizikonun gerçekleşmesi halinde, tazminat ödeme yükümlülüğü sigorta şirketine aittir.
5. Anlaşmalı veya anlaşmasız sağlık kurumlarında gerçekleşen sağlık giderlerinin değerlendirilme 
ve ödeme koşulları özel şartların Tazminat Ödeme maddesin yer almaktadır.
F. DİĞER BİLGİLER
1. Sigortacı Tahkim Sistemine üyedir.
2. Sigorta Tahkim Komisyonu, sigorta ettiren veya sigorta sözleşmesinden menfaat sağlayan kişiler 
ve Sigorta Tahkim Sistemine üye sigorta kuruluşları arasında, sigorta sözleşmesinden doğan 
uyuşmazlıkların çözümü için, 5684 sayılı Kanunun 30. maddesi çerçevesinde oluşturulmuştur.
G. ŞİKAYET VE BİLGİ TALEPLERİ
1. Sigortaya ilişkin her türlü bilgi talepleri ve şikayetler için aşağıda yazılı adres ve telefonlara 
başvuruda bulunulabilir.
2. Sigortalı, sigorta ile ilgili her türlü bilgilendirme ve iletişimin poliçe düzenlenirken beyan ettiği 
iletişim bilgileri üzerinden (SMS gönderimi dahil) yapılmasını kabul etmiştir.
3. Poliçenizin veya ret mektubunuzun başvuru tarihinden itibaren 30 gün içinde tarafınıza 
ulaşmaması durumunda 0 (850) 202 20 20 telefon numarasından Müşteri Hizmetleri 
departmanımıza ulaşabilirsiniz.
Bu Teklif ve Bilgilendirme Metni’nde belirtilen sigorta şartlarını kabul ederek doldurduğumu beyan 
ederim.


** BEYAN TARİHİ **

Sigortalının Adı-Soyadı/İmza
Sigortalı Eşi Adı-Soyadı/İmza
Sigortalı Çocuğunun Adı-Soyadı/ İmza (18 yaş üzeri)
Sigortalı Çocuğunun Adı-Soyadı/ İmza (18 yaş üzeri)
Sigortalı Çocuğunun Adı-Soyadı/ İmza (18 yaş üzeri