# Ferdi Kaza Sigortası Genel Şartları #



** Madde 1- **İşbu poliçe, aşağıdaki şartlar dairesinde, sigortalıyı sigorta müddeti içinde maruz 
kalacağı kazaların neticelerine karşı temin eder.

** Madde 2- **Bu poliçedeki Kaza tabirinden maksat ani ve harici bir hadisenin tesirile 
sigortalının iradesi dışında ölmesi veya cismani bir arızaya maruz kalmasıdır.

** Madde 3- **Aşağıdaki haller de kaza sayılır:

a) Birdenbire ve beklenilmeyen bir şekilde intişar eden gazların teneffüsünden.
b) Yanıklardan ve ani bir hareket neticesinde adale ve sinirlerin incinmesi, burkulması ve 
kopmasından.
c) Yılan veya haşerat sokması neticesinde husule gelen zehirlenmeler.
d) Isırılma neticesinde meydana gelen kuduzdan mütevellit vefat hali veya cismani arızalar.
Madde 4 -Aşağıdaki haller kaza sayılmaz:
a) Her nevi hastalıklarla bunların neticelerinin ve marazi bir halin,
b) Sigortanın şumulüne giren bir kaza neticesinde vukua gelmediği takdirde, suhunetin, 
donma, güneş çarpması ve konjestion gibi tesirlerinin,
c) Herhangi akıl ve ruh haleti ile olursa olsun, intiharın veya intihara teşebbüsün,
d) Aşikar sarhoşluğun, sigortanın şumulüne giren bir kazanın icap ettirmediği ahvalde 
uyuşturucu madde kullanmanın, ilaç ve zararlı madde almanın,
e) Sigortanın şumulüne giren bir kazanın icabettirmediği cerrahi; müdahalenin (ameliyatın) ve 
her türlü şua tatbikinin, tevlit ettiği vefat hali veya cismani arızalar.
Madde 5- Aşağıdaki haller sigortadan hariçtir:
a) Harp veya harp mahiyetindeki harekat, ihtilal, isyan, ayaklanma veya bunlardan doğan iç 
kargaşalıklar,
b) Grevlere, lokavt edilmiş işçi hareketlerine, halk hareketlerine kavgalara iştirak,
c) Cürüm ve cinayet işlemek veya bunlara teşebbüs,
d) Tehlikede bulunan eşhas ve malları kurtarmak hali müstesna, sigortalının kendisini bile bile 
ağır tehlikeye maruz bırakacak hareketlerde bulunması,
e) 3713 sayılı Terörle Mücadele Kanununda belirtilen terör eylemleri ve bu eylemlerden 
doğan sabotaj sonucunda oluşan veya bu eylemleri önlemek ve etkilerini azaltmak amacıyla 
yetkili organlar tarafından yapılan müdahaleler sonucu meydana gelen biyolojik ve/veya 
kimyasal kirlenme, bulaşma veya zehirlenmeler nedeniyle oluşacak bütün zararlar.
f) Nükleer rizikolar veya nükleer, biyolojik ve kimyasal silah kullanımı veya nükleer, 
biyolojik ve kimyasal maddelerin açığa çıkmasına neden olacak her türlü saldırı ve sabotaj,
g) 3713 sayılı Terörle Mücadele Kanununda belirtilen terör eylemleri ve buna bağlı 
sabotajlara katılmak
Suda boğulmalar, sigortanın şumulüne giren bir kaza neticesinde vuku bulmadığı takdirde 
sigortadan hariçtir.
Madde 6- Aksine mukavele yoksa, aşağıdaki haller de sigortadan hariçtir:
a) Motosiklet ve takma motorlu bisiklet kullanmak ve bunlara binmek,
b) Açık deniz balıkçılığı ile sürek ve sürgün avları, yaban domuzu vesair vahşi hayvan 
avcılığı ve yüksek dağlarda avcılık,
c) Dağlara ve cumudiyelere tırmanma suretile yapılan dağcılık, kar veya buz üzerinde yapılan 
bilumum sporlar (kayak, patinaj, hokey ve boksley gibi); cirit oyunu, manialı binicilik, polo, 
rugbi, eskrim, halter, güreş, boks, basketbol, futbol ve yelken sporlarile ağır ve tehlikeli 
jimnastik hareketleri ve profesyonel spor hareketleri,
d) Her nevi spor müsabakalarile sürat ve mukavemet yarışları,
e) Havada yolcu sıfatından gayri bir sıfatla uçuş,
f) Deprem, sel, yanardağ püskürmesi ve yer kayması.
g) 5 inci maddenin (e) bendinde belirtilen zararlar ve aynı maddenin (g) bendinde belirtilen 
terör ve sabotaj eylemlerine katılma hali hariç olmak üzere, 3713 sayılı Terörle Mücadele 
Kanununda belirtilen terör eylemleri ve sabotaj sonucunda oluşan veya bu eylemleri önlemek 
ve etkilerini azaltmak amacıyla yetkili organlar tarafından yapılan müdahaleler.

** Sigortanın Mülki Hududu **

** Madde 7- **İşbu sigorta teminatı Türkiye Hududları dışında da caridir.
Teminat Nev'ileri

** Madde 8- **Verilen ve verilmeyen teminatların poliçenin ön yüzünde belirtilmesi kaydıyla, 
aşağıda belirtilen vefat ve daimi maluliyet teminatlarına ilave olarak, gündelik tazminat ve 
tedavi masrafları teminatlarının biri veya her ikisi verilebilir.

A) Vefat Teminatı:
İşbu poliçe ile temin edilen bir kaza, sigortalının derhal veya kaza tarihinden itibaren bir sene 
zarfında vefatına sebebiyet verdiği takdirde, sigorta bedeli poliçede gösterilen menfaattarlara, 
yoksa kanuni hak sahiplerine ödenir.
B) Daimi Maluliyet Teminatı:
İşbu poliçe ile temin edilen bir kaza, sigortalının derhal veya kaza tarihinden itibaren iki sene 
zarfında daimi surette maluliyetine sebebiyet verdiği takdirde tıbbi tedavinin sona ermesini ve 
daimi maluliyetin kat'i surette tesbitini müteakip, daimi maluliyet sigorta bedeli aşağıda 
münderiç nisbetler dahilinde kendisine ödenir.


** Sigorta Bedelinin (%) **

İki gözün tamamen kaybı 100
İki kolun veya iki elin tamamen kaybı 100
İki bacağın veya iki ayağın tamamen kaybı 100
Bir kol veya bir el ile beraber bir bacağın veya bir ayağın tamamen kaybı 100
Umumi felç 100
Şifa bulmaz akıl hastalığı 100
- Sağ 
- Sol
Kolun veya elin tamamen kaybı 60 - 50
Omuz hareketinin tamamen kaybı 25 - 20
Dirsek hareketinin tamamen kaybı 20 - 15
Bilek hareketinin tamamen kaybı 20 - 15
Baş parmak ile şehadet parmağının tamamen kaybı 30 - 25
Baş parmak ile beraber şehadet parmağından gayri bir parmağın tamamen kaybı 25 - 20
Şehadet parmağı ile beraber baş parmaktan gayri bir parmağın tamamen kaybı 20 - 15
Baş ve şehadet parmaklarından gayri üç parmağın tamamen kaybı 25 - 20
Yalnız baş parmağın tamamen kaybı 20 - 15
Yalnız şehadet parmağının tamamen kaybı 15 - 10
Yalnız orta parmağın tamamen kaybı 10 - 8
Yalnız yüzük parmağının tamamen kaybı 8 - 7
Yalnız küçük parmağın tamamen kaybı 7 - 6
Bir bacağın dizden yukarsından tamamen kaybı 50
Bir bacağın dizden aşağısından tamamen kaybı 40
Bir ayağın tamamen kaybı 40
Bir ayağın bütün parmaklar dahil kısmen kesilmesi 30
Bir kalçanın hareketinin tamamen kaybı 30
Bir dizin hareketinin tamamen kaybı 20
Bir ayak bileği hareketinin tamamen kaybı 15
Bir ayak baş parmağının tamamen kaybı 8
Kırılan bir bacağın iyi kaynamaması 30
Kırılan bir ayağın iyi kaynamaması 20
Kırılan bir diz kapağının iyi kaynamaması 20
Bir bacağın 5 santimetre veya daha fazla kısalması 15
Bir gözün tamamen kaybı veya iki gözün rüyet kudretinin yarı yarıya kaybı 25
Her iki kulağın tamamen sağırlığı 40
Bir kulağın tamamen sağırlığı 10
Kırılan alt çenenin iyi kaynamaması 25
Amudi fikarinin bariz inhına ile müterafik hareketsizliği 30
Göğüs kafesinde devamlı şekil bozukluğu yapan kaburga kırıklığı 10


Yukarıdaki cetvelde zikredilmemiş bulunan maluliyetlerin nisbeti, daha az vahim olsalar bile, 
bunların ehemmiyet derecelerine göre ve cetvelde yazılı nisbetlere kıyasen tayin olunur.
Daimi maluliyet nisbetlerinin tayininde sigortalının meslek ve san'atı nazarı itibara alınmaz.
Bir uzvun veya bir uzuv kısmının kaybı tabiri, o uzvun veya uzuv kısmının kat'i ve mutlak 
surette vazife görememesini ve kullanılamamasını ifade eder.

Bir kazadan evvel esasen hiçbir surette vazife göremeyen ve kullanılamayan bir uzvun veya 
bir uzuv kısmının kaybı tazmin olunmaz.
Bu kazadan evvel kısmen malul bulunan bir uzvun veya bir uzuv kısmının maluliyet nispeti 
kaza sebebile arttığı takdirde tazminat, kazadan evvelki nisbet ile sonraki nisbet arasındaki 
farka göre hesaplanır.

Aynı kazadan dolayı muhtelif uzuvlarda veya uzuv kısımlarında meydana gelen maluliyetler 
için ayrı ayrı hesap edilecek tazminatın yekunu poliçede gösterilen meblağı geçemez.
Sigortalı solak olduğu takdirde, yukarıdaki cetvelde sağ ve sol el için tayin olunan nisbetler 
maküsen tatbik olunur.

** C) Gündelik Tazminat **
Sigortalı, kaza neticesinde muvakkaten çalışamayacak duruma düşerse, kendisine poliçede 
yazılı gündelik tazminat ödenir.
Sigortalı, kısmen çalışabilecek durumda bulunduğu veya bilahare kısmen çalışabilecek 
duruma geldiği takdirde, o tarihten itibaren gündelik tazminat yarıya indirilir.
İşbu tazminat tıbbi tedavinin başladığı günden, sigortalının iyileşerek çalışabilecek duruma 
geldiği güne kadar ödenir, Ancak bu müddet 200 günü geçemez.

** D) Tedavi Masrafları Teminatı **
Tedavi masraflarının da sigorta teminatına dahil olduğu poliçede ayrıca tasrih edilmiş olması 
şartile sigortacı, kaza gününden itibaren bir sene zarfında ihtiyar edilmiş doktor ücreti ile ilaç, 
radyografi, banyo, masaj, hastahane ve diğer tedavi masraflarını (nakil ücretleri hariç) 
poliçede bu teminat için tesbit olunan meblağa kadar öder.

Tabii veya sun'i sabit dişlere kaza neticesinde arız olan hasarların protez masrafları tedavi 
masrafları müemmen meblağının azami % 10'una kadar tazmin olunur.

Tedavi masrafları için, sigortalının çalıştığı müessese veya kanunen mecburi sigortalar 
tarafından vaki tediyeler sigortacının ödeyeceği tazminattan indirilir.

Tedavi masraflarının müteaddit sigortacılar tarafından temin edilmiş olunması halinde bu 
masraflar sigortacılar arasında, teminatları nisbetinde paylaşılır.

Sigortacı ödediği tedavi masrafları dolayısile mes'ul üçüncü şahıslara karşı tediye ettiği 
meblağ kadar sigortalının yerine kaim olur.

** Teminat Nev'ilerinin İçtimaı **

** Madde 9- **Bir kaza, vefat ve daimi maluliyet tazminatına aynı zamanda hak kazandırmaz. 
Ancak, daimi maluliyet tazminatı almış bulunan sigortalı, kazanın vukuu tarihinden itibaren 
bir sene zarfında ve bu kaza neticesinde vefat ettiği takdirde hak sahiplerine, ''Sigortalıya 
ödenmiş bulunan daimi maluliyet tazminatı ile vefat tazminatı arasındaki fark ödenir.
Gündelik tazminat ve tedavi masrafları vefat veya daimi maluliyet tazimatından indirilmez.

** Kazanın Neticesini Ağırlaştıran Haller **

** Madde 10- **Bir kaza sonunda husule gelen neticeler, kazadan evvel mevcut olan veya 
sonradan meydana gelen ve her halde kaza ile ilgisi bulunmayan hastalık, bedeni teşekkülatın 
bozukluğu veya sigortalının kusuru neticesinde tedavinin kifayetsiz, yanlış veya fena yapılmış 
olması sebebile vahamet kesbederse, ödenmesi icap eden tazminat miktan husule gelmiş olan 
neticeye göre hesap edilmeyip, aynı kazanın tamamen sıhhatli bir kimsede tıbbi tedavinin tam 
ve fenni bir surette yapılmış olması şartile tevlit edebileceği neticeye göre tayin edilir.

** Sigorta Ettirenin Beyan Mükellefiyeti **

** Madde 11- **İşbu Mukavele sigorta ettirenin beyanı esas tutularak aktedilmiştir.
Sigorta ettiren teklifname ve bunu tamamlayıcı vesikalarda kendisine sorulan suallere doğru 
cevap vermek ve sigortanın mevzuunu teşkil eden rizikonun takdirine müessir olabilecek 
hususattan kendisince bilinenleri de beyan etmekle mükelleftir. Sigorta ettiren, sigortanın 
daha ağır şartlarla temin edilmesini icap ettiren hallerde hakikate aykırı veya noksan beyanda 
bulunmuşsa:

a) Sigorta ettirenin kastı tahakkuk ederse, Sigorta Poliçesi hükümsüzdür.
b) Sigorta ettirenin kastı bulunmadığı hallerde sigortacı, rizikonun, ağırlığı ile mütenasip prim 
farkını almak suretile sigorta poliçesini yürürlükte tutmak veya feshetmek şıklarından birini 
seçer. Feshi şıkkını seçtiği takdirde keyfiyeti, ıttıla tarihinden itibaren bir ay içinde sigortalıya 
ihbar eder. Fesih ihbarının postaya verildiği tarihten itibaren 15 gün sorıra öğleyin saat 
12.00'de sigorta sona erer ve işlemeyen sigorta müddetine ait prim iade olunur. Müddetinde 
kullanılmayan fesih hakkı düşer. Hakikate aykırı veya noksan beyan halleri hasarı vukuundan 
sonra öğrenilirse, sigorta ettirenin kastı bulunan hallerde tazminat ödenmez, kastı bulunmayan 
hallerde, tahakkuk ettirilen primle, tahakkuk ettirilmesi gereken prim arasındaki nisbet 
dairesinde tazminattan indirme yapılır.

** Rizikonun Değişmesi **

** Madde 12- **Sigorta ettiren, teklifnamede beyan veya poliçenin hususi şartlan içine 
dercedilmiş bulunan hususlarda sigorta müddeti içinde vuku bulacak bilcümle değişiklikleri -
bilhassa meslek ve meşguliyet tebeeddülü, körlük ve sağırlık halleri, sar'a, kısmi veya tam 
felç, verem, akıl ve sinir hastalıkları gibi- sigortacıya yazılı olarak derhal ihbarla mükelleftir.
Değişiklikler rizikoyu ağırlaştırıcı mahiyette olup da sigortacıya en geç sekiz gün içinde 
bildirilmiş ise, sigortacı:

a) ya munzam bir prim almak suretile sigortanın devamını kabul eder,
b) veya keyfiyetten haberdar olduğu tarihten itibaren 8 gün içinde mukaveleyi fesheder.
Bu takdirde sigorta, feshin yazılı olarak ihbarile sona erer ve işlemeyecek günlere ait prim, 
gün esasına göre iade olunur. Fesih hakkının müddetinde kullanılmaması halinde sigortanın 
hükmü devam eder.

Sigorta ettiren değişiklik keyfiyetini sigortacıya ihbar etmediği halde dahi sigortacı, vaki 
değişikliği öğrendikten sonra 8 gün içinde mukaveleyi feshetmez veya sigorta primini tahsil 
etmek gibi sigortanın hükmünün devamına razı olduğunu gösterir bir harekette bulunursa 
fesih hakkı düşer.

Munzam primin ödenmesinde uyuşulamazsa, fesih hakkını sigortalı da kullanabilir Bu 
takdirde mukavele feshin ihbarile hükümden düşer ve işlemeyecek günlere ait prim, kısa 
müddetli sigorta esasına göre, iade edilir.

Değişiklikler rizikoyu hafifletici mahiyette olur ve primin indirilmesini icap ettirir ise 
değişikliğin ihbarı tarihinden itibaren prim farkı kısa müddetli sigorta esasına göre iade edilir.
Bu madde mevzuu ihbar mükellefiyeti yerine getirilmediği ve değişiklik rizikoyu ağırlaştırıcı 
mahiyette olduğu takdirde sigortacı, rizikonun tahakkuku halinde mes'ul olmaz. Meğer ki, 
tehlike ağırlaşması ile tahakkuk eden riziko arasında bir illiyet rabıtası bulunmaya.

** Rizikonun Gerçekleşmesi Halinde Sigorta Ettirenin Vecibeleri **

** Madde 13- **
A) Rizikonun Gerçekleştiğinin İhbarı
Sigorta ettiren veya hak sahipleri rizikonun gerçekleştiğini öğrendikleri tarihten itibaren beş 
gün içinde keyfiyeti sigortacıya yazı ile bildirmeye mecburdur.

Sigorta ettiren veya hak sahipleri mezkur ihbarda kazanın yerini, tarihini ve sebeplerini 
bildirmek ve ayrıca tedaviyi yapan doktordan kazanın tevlit ettiği durum ile bunun muhtemel 
neticelerini mübeyyin bir rapor istihsal ederek sigortacıya göndermekle mükelleftir.

B) Tedaviye Başlama ve Lüzumlu Tedbirleri Alma
Kazayı müteakip derhal bir doktor çağrılarak gereken tedaviye başlanması ve kazazedenin 
iyileşmesi için icapeden bilcümle tedbirlerin alınması meşruttur.

Sigortacı her zaman kazazedeyi muayene ve sıhhi durumunu kontrol ettirmek hakkını haiz 
olup, bu muayene ve kontrollerin yapılmasına müsaade edilmesi mecburidir.

Kazazedenin tedavisi ve iyileşmesi hakkında sigortacının tabibi tarafından yapılacak 
tavsiyelere ve verilecek direktiflere riayet de şarttır.

Yukarıda (A) ve (B) paragraflarında derpiş edilen vecibeler:
a) Kasden yerine getirilmediği takdirde poliçeden doğan haklar zayi olur.
b) Kusur neticesinde yerine getirilmediği ve bu sebeple kaza neticeleri ağırlaştığı takdirde 
sigortacı ağırlaşan kısımdan mes'ul olmaz.
C) Lüzumlu Vesaikin Tevdii

Sigorta ettiren veya hak sahipleri, kaza neticeleri ve tediyesi gereken meblağın tesbiti ile ilgili 
olarak sigortacının isteyeceği lüzumlu vesaiki tevdi etmekle mükelleftir.

** Rizikonun Gerçekleşmesini Müteakip Mukavelenin Durumu **

** Madde 14- **Sigortacı veya sigorta ettiren tazminat tediyesini gerektiren bir kazayı müteakip 
sigorta mukavelesini işlememiş günler için, fesih hakkını haizdir. Fesih hakkı tazminatın 
tediye edildiği günden sonra kullanılamaz.

Mukaveleyi sigortacı feshettiği takdirde sigorta, fesih ihbarının postaya verildiği tarihten 
itibaren onbeş gün sonra öğleyin saat 12.00'de sona erer ve işlememiş günlerin primleri, gün 
esasına göre, sigorta ettirene iade olunur.

Mukaveleyi sigorta ettiren feshettiği takdirde, sigorta feshin ihbarile hükümden düşer ve 
işlememiş günlere ait primler iade olunmaz.

** Tazminatın Tesbit Şekli **

** Madde 15 - **
1) Bu poliçe gereğince ödenecek tazminatın miktarı evvelemirde taraflar arasında uyuşularak 
tesbit olunur.
2) Taraflar uyuşamadıkları takdirde tazminat miktarı gerek vefat, daimi maluliyet ve
çalışmaktan muvakkaten mahrumiyet hallerinin sebepleri, gerekse maluliyetin derecesi ve 
gündelik tazminat veya tedavi masrafları gibi tazminat miktarının tesbitine müessir maddi 
unsurlar gözönünde bulundurulmak suretile hakem bilirkişi marifetile tesbit edilir.
a) Taraflardan her biri kendi hakem bilirkişisini tayin ve irac ve bu iki hakem bilirkişi tesbit 
muamelesine başlamadan evvel, uyuşamadıkları hususlar hakkında kat'i kararlar ittihazı için 
ve selahiyeti buna münhasır olmak üzere tayinlerinden en geç yedi gün içinde üçüncü bir 
hakem bilirkişi seçerler.
b) Taraflardan biri diğer tarafça yapılan tebliğden itibaren 15 gün içinde hakem bilirkişi tayin 
etmezse, yahut tarafların hakem bilirkişileri üçüncü hakem bilirkişinin intihabı hususunda 7 
gün zarfında ittifak edemezlerse ikinci tarafın hakem bilirkişisi veya üçüncü hakem bilirkişi 
ilk müracaatta bulunan tarafın talebi üzerine, 19'ncu madde gereğince selahiyetli mahkeme 
tarafından tayin edilir.
c) Sigortalı hakem bilirkişisini tayinden sonra vefat ettiği takdirde dahi hakem bilirkişi 
vazifesinin intacına kadar selahiyetli kalır.
d) Hakem bilirkişilerden birinin vefatı, istifası veya reddi halinde yenisini tayin selahiyeti, 
hakem bilirkişisi vefat veya istifa etmiş veya reddedilmiş olan tarafa aittir. Üçüncü hakem 
bilirkişinin vefatı, istifası veya reddi halinde de yenisinin intihabı selahiyeti evvelemirde taraf 
hakem bilirkişilerine aittir. Bu selahiyetler (a) ve (b) bendleri hükümleri dairesinde ku1lanılır.
e) Taraflar uyuştukları takdirde tesbit muamelesini tek hakem bilirkişiye dahi yaptırabilirler.
f) Taraflardan her biri kendi hakem bilirkişisinin ücret ve masraflarını öder, üçüncü hakem 
bilirkişinin veya tek hakem bilirkişinin ücret ve masrafları taraflar arasında yarı yarıya taksim 
olunur.
g) Hakem bilirkişi heyeti veya tek hakem bilirkişi tetkikatını icrada Hukuk Usulü 
Muhakemeleri Kanununun hükümleri ile bağlı olmayıp mutlak surette serbesttir.
h) Hakem bilirkişi kararlarına ancak Hukuk Usulü Muhakemeleri Kanunundaki hakem 
kararlarına ait itiraz sebeplerine istinaden veya kararın aşikar bir surette fenne veya 
hüsnüniyet kaidelerine aykırı olması halinde kararın tebliği tarihinden itibaren 15 gün 
içerisinde selahiyetli Asliye Mahkemesinde itiraz olunabilir.
3) Hakem bilirkişi heyetinin veya tek hakem bilirkişinin vereceği karar taraflar için kat'i ve 
nihai mahiyeti haizdir.
4) Tazminat miktarı taraflar arasında uyuşularak veya hakem bilirkişiler tarafından tesbit 
edilmedikçe tazminatın ödenmesi için sigortacıdan bir guna mütalebatta bulunulamaz.

** Sigorta Priminin Ödenmesi, Sigortacının Sorumluluğunun Başlaması ve Sigorta 
Ettirenin Temerrüdü **

** Madde 16- **Sigorta priminin tamamının, primin taksitle ödenmesi kararlaştırılmışsa peşinatın 
(ilk taksit) akit yapılır yapılmaz ve en geç poliçenin teslimi karşılığında ödenmesi gerekir. 
Aksi kararlaştırılmadıkça, prim veya peşinat ödenmediği takdirde poliçe teslim edilmiş olsa 
dahi sigortacının sorumluluğu başlamaz ve bu husus poliçenin ön yüzüne yazılır. Sigorta 
ettiren kimse, sigorta primini veya primin taksitle ödenmesi kararlaştırıldığı takdirde 
peşinatını, sigorta poliçesinin teslim edildiği günün bitimine kadar ödemediği takdirde 
temerrüde düşer ve prim borcunu temerrüde düştüğü tarihi takip eden 30 gün içinde dahi 
ödemediği takdirde sigorta sözleşmesi hiç bir ihtara gerek olmaksızın feshedilmiş olur. Prim 
ödenmemiş olmasına rağmen poliçenin teslimi ile sigortacının mesuliyetinin başlayacağının 
kararlaştırıldığı hallerde, bu bir aylık sürenin ilk 15 gününde sigortacının sorumluluğu devam 
eder.

Primin taksitle ödenmesi kararlaştırıldığı takdirde, taksitlerin kesin ödeme zamanı, miktarı ve 
vadesinde ödenmemesinin sonuçları poliçe üzerine yazılır veya poliçe ile birlikte yazılı olarak 
sigorta ettirene bildirilir. Sigorta ettiren kimse, kesin vadeleri poliçe üzerinde belirtilen ya da 
yazılı olarak kendisine bildirilmiş olan prim taksitlerinin herhangi birini vade günü bitimine 
kadar ödemediği takdirde temerrüde düşer. Sigorta ettiren, prim borcunu temerrüde düştüğü 
tarihi takip eden 15 gün içinde ödemediği takdirde sigorta teminatı durur. Rizikonun 
gerçekleşmemesi kaydıyla, teminatın durduğu süre içinde prim borcunun ödenmesi halinde 
teminat durduğu yerden devam eder .Sigorta teminatının durduğu tarihten itibaren 15 gün 
içerisinde prim borcunun ödenmemesi halinde, sigorta sözleşmesi hiç bir ihtara gerek 
olmaksızın feshedilmiş olur.

Poliçenin ön yüzüne yazılması kaydıyla, rizikonun gerçekleşmesiyle henüz vadesi gelmemiş 
prim taksitlerinin sigortacının ödemekle yükümlü olduğu tazminat miktarını aşmayan kısmı, 
muaccel hale gelir .

Bu madde uyarınca sigorta sözleşmesinin feshedilmiş sayıldığı hallerde, sigortacının 
sorumluluğunun devam ettiği süreye tekabül eden prim gün esası üzerinden hesap edilerek 
fazlası sigorta ettirene iade edilir.

** İdare Masrafi ile Vergi, Resim ve Harçlar **

** Madde 17- **Sigorta primlerine, sigorta bedeline ve poliçeye müteallik olarak halen mevcut 
veya ilerde vaz olunacak vergi, resim ve harçlarla poliçede gösterilen idare masrafı sigorta 
ettirene aittir.

** İkametgah **

** Madde 18- **Sigortanın akdinde sigorta ettiren tarafından beyan edilen ikametgah adresi 
poliçeye dercedilir. Sigorta ettiren ikametgahını değiştirdiği takdirde bunu derhal taahhütlü 
mektupla sigortacıya bildirmeye mecburdur. Aksi takdirde sigortacı tarafından yapılacak 
tebligatın sigorta ettirene ulaşmamış olmasından doğacak bütün neticelerden sigorta ettiren 
mes'uldür.

** Selahiyetli Mahkeme **

** Madde 19 - **Selahiyetli mahkeme, davanın sigorta ettiren tarafından ikamesi halinde 
sigortacının merkezinin veya poliçeyi tanzim eden acentenin, sigortacı tarafından ikame 
edilmesi halinde ise sigorta ettirenin 18'nci maddede zikri geçen ikametgahının bulunduğu 
mahal mahkemesidir.

** Mürürü Zaman **

** Madde 20- **Sigorta mukavelesinden doğan bütün mutalebeler iki yılda mürürü zamana uğrar.



** Son Düzenleme Tarihi: ** 1 Temmuz 2006