# Yangın Sigortası Genel Şartları #




Yürürlük Tarihi: 1 Ocak 1993

** A- Sigortanın Kapsamı **

A.l- Sigortanın Kapsamı
Bu sigorta ile yangının, yıldırımın, infilakın veya yangın ve infilak sonucu meydana gelen 
duman, buhar ve hararetin sigortalı mallarda doğrudan neden olacağı maddi zararlar, sigorta 
bedeline kadar temin olunmuştur.
A.2- Sigorta Bedelinin Kapsamı
2.1- Taşınmaz mallarda:
1.1- Aksine sözleşme yoksa; binaların dışındaki bahçıvan evi, garaj, su deposu, kömürlük gibi 
eklentiler ile binaların içlerinde veya üzerlerinde bulunan her çeşit sabit tesisat, asansör ve 
yürüyen merdivenler, yıldırımlık, televizyon anteni gibi binayı tamamlayan şeyler ile temeller 
ve istinat duvarları sigorta bedelinin kapsamı içindedir.
1.2- Bahçe ve çevre duvarları, rıhtımlar, teraslar, iskeleler, çeşmeler, bina dışındaki heykeller, 
sarnıç ve havuzlar gibi şeyler ancak poliçede belirtilmeleri kaydıyla sigorta bedelinin kapsamı 
içindedir.
1.3 Sigorta bedelinin tespitinde arsa kıymeti dikkate alınmaz.
2.2- Taşınır mallarda:
2.1- Sigortalı yerlerde bulunan;
a) Sigortalı şeyler nitelikleri bakımından madde veya gruplara ayrılmış ise bu madde ve 
gruplardan herhangi birinin içine giren,
b) Sigortalı şeylerin hepsi için tek bir sigorta bedeli öngörülmüş ise bu bedele ilişkin tanım içine 
giren, her şey, poliçede ayrıca belirtilmiş olsun olmasın, ikame veya yeni satın alma dolayısıyla 
sonradan girmiş bulunsa dahi sigorta kapsamı içindedir.
2.2- Aksine sözleşme yoksa, yalnız sigorta ettirene ve kendisiyle birlikte oturan aile bireyleri 
veya birlikte yaşadığı kişiler ve çalışanlarına ait şeyler sigorta kapsamı içindedir.
A.3- Ek Sözleşme İle Teminat Kapsamına Dahil Edilebilecek Haller ve Kayıplar
3.1- Aşağıdaki haller dolayısıyla meydana gelen (yangın ve infilak ile yangın ve infilak sonucu 
meydana gelen duman, buhar ve hararetin sigortalı mallarda doğrudan neden olacağı zararlar 
da dahil olmak üzere) tüm zararlar sigorta teminatının dışındadır. Ancak ek sözleşme ile bu 
genel şartlara ve ilişik klozlara göre bu teminat kapsamı içine alınabilirler:
1.1- Grev, lokav, kargaşalık, halk hareketleri
1.2- Terör
1.3- Deprem ve Yanardağ Püskürmesi
3.2- Aşağıdaki haller dolayısıyla meydana gelen zararlar teminat kapsamı dışındadır. Ancak ek 
sözleşme ile bu genel şartlara ve ilişik klozlara göre teminat kapsamı içine alınabilir. Bununla 
birlikte, aşağıdaki hallerin neden olduğu yangın ve infilak ile yangın ve infilak sonucunda 
meydana gelen duman, buhar ve hararetin sigortalı mallarda doğrudan neden olacağı maddi 
zararlar ek sözleşme olmasa da teminat kapsamı içindedir.
2.1- Kar ağırlığı
2.2- Sel ve su baskını
2.3- Yer kayması
2.4- Fırtına
2.5- Dahili su
2.6- Duman
2.7- Taşıt çarpması
7.1- Kara Taşıtları
7.2- Deniz Taşıtları
7.3- Hava Taşıtları
2.8- Kötü niyetli hareketler
3.3- Aşağıda sayılanlar teminat kapsamı dışındadır. Ancak, sigorta bedellerinin poliçede ayrıca 
belirtilmesi kaydıyla ek sözleşme ile teminat kapsamı içine alınabilirler:
3.1- Sanat veya antikacılık bakımından değeri olan; tablolar, resimler, kitaplar, gravürler, 
yazılar, heykeller, biblolar, kolleksiyonlar, halılar ve benzerleri.
3.2- Modeller, kalıplar, plan ve krokiler, ihtira beratları, belgeler, ticari defterler ve benzerleri.
3.3- Nakit, hisse senedi ve tahvil, kıymetli kağıtlar, her çeşit altın ve gümüş ve bunlardan mamul 
ziynet eşyası ve mücevherler ve sair kıymetli madenler ve mamulleri, kıymetli taş ve inciler ve 
benzerleri.
3.4- Deniz ve hava taşıtları ile motorlu kara taşıtları ve bunların yükleri. (Hareket hali hariç)
3.5- Emanet ve ariyet mallar.
3.6- Enkaz kaldırma masrafları.
3.7- Kira kaybı ve intifadan mahrumiyet.
3.8- Yangın ve infılak mali sorumluluğu. (Yangın ve infilak mali sorumluluğu ek sözleşmeyle 
bu genel şartlara ve ilişik kloza göre teminat kapsamı içine alınabilir.)
3.9. Sigorta sözleşmesiyle teminat altına alınan rizikoların gerçekleşmesi sonucunda doğrudan 
veya dolaylı olarak meydana gelen her türlü çevre kirliliği sebebiyle oluşabilecek bütün 
zararlar.
A.4- Teminat Dışında Kalan Haller
Aşağıdaki haller sigorta teminatının dışındadır:
4.1- Savaş, her türlü savaş olayları, istila, yabancı düşman hareketleri, çarpışma (Savaş ilan 
edilmiş olsun olmasın), iç savaş, ihtilal, isyan, ayaklanma ve bunların gerektirdiği inzibati ve 
askeri hareketler nedeniyle meydana gelen bütün zararlar.
4.2- Herhangi bir nükleer yakıttan veya nükleer yakıtın yanması sonucu nükleer artıklardan 
veya bunlara atfedilen sebeplerden meydana gelen iyonlayıcı radyasyonların veya radyoaktivite bulaşmalarının ve bunların gerektirdiği askeri ve inzibati tedbirlerin sebep olduğu bütün 
zararlar. (Bu bentte geçen yanma deyimi kendi kendini idame ettiren herhangi bir nükleer 
ayrışım olayını da kapsayacaktır.)
4.3- Kamu otoritesi tarafından sigortalı şeyler üzerinde yapılacak tasarruflar sebebiyle meydana 
gelen bütün zararlar.
4.4- Yangın çıkarmaksızın; sigortalı şeylerin kendi ayıplarından, mayalanmalarından, 
kavrulmalarından veya bünyelerinde meydana gelen bozulmalar ile kavrulmalar nedeniyle 
uğradıkları zararlar.
4.5- Yangın çıkarmaksızın; sigortalı şeylerin işlenmek için veya başka faydalı bir maksatla 
ateşe veya sıcaklığa tutulmasından, ocak veya bunun gibi ateş bulunan bir yere düşmesinden 
veya atılmasından veya elbise, çamaşır ve diğer eşya yanıklığı gibi alev almaksızın kavrulma 
veya yanmasından veya ısıtma, aydınlatma, ütüleme aletleri ile lamba, mum, sigara ve bunların 
benzerlerine temasından doğan zararlar.
4.6- Yangın çıkarmaksızın; elektrikle çalışan her türlü motor, elektrik veya elektronik alet, 
cihaz, tesisat ve kordonlarının elektrik cereyanına bağlı bulundukları sırada bu cereyan 
yüzünden kısa devre, topraklama, voltaj iniş çıkışları ve bu yüzden ısınma ve endüksiyon 
cereyanı gibi nedenlerle uğrayacakları zararlar.
4.7- Alçak basınç sebebiyle kapların içeri doğru çökmesi, yırtılması ve sair şekilde 
deformasyonu, yıpranması ile santrifüj kuvvetler ve mekanik olaylar nedeniyle sigortalı cihaz 
ve motorlarda meydana gelen bütün zararlar.
A.5- Eksik Sigorta
Poliçede belirtilen sigorta bedeli, sigorta edilen menfaatin, hasara uğradığı andaki değerinden 
düşük olduğu takdirde, menfaatin bir kısmının zarara uğraması halinde sigortacı, aksine 
sözleşme bulunmadıkça sigorta bedelinin sigorta değerine olan oranı neden ibaretse zararın o 
kadarından sorumludur.
Sigorta ettiren, sigorta sözleşmesini, yukarıdaki oran göz önüne alınmaksızın sigorta bedelini 
aşmayan zararın tamamının sigortacı tarafından ödeneceği şeklinde değiştirebilir. Sigorta 
ettiren sözleşmeyi bu şekilde değiştirdiğini, rizikonun gerçekleşmesinden önce, noter 
protestosu ile sigortacıya bildirdiği takdirde, bildirim gününden sonra gelen günden itibaren 
sözleşme hükümleri, kendiliğinden, sigortacının sigorta bedelini aşmayan zararın tamamından 
sorumlu olacağı şeklinde değiştirilmiş olur. Sigorta ettiren tarifede belirtilen prim farkını esas 
primin ödenmesine ilişkin hükümler uyarınca öder.
A.6- Aşkın Sigorta
Sigorta bedeli sigorta olunan menfaatin değerini aşarsa sigortanın bu değeri aşan kısmı 
geçersizdir. Sigorta süresi içinde haberdar olan sigortacı bu durumu sigorta ettirene ihbar eder 
ve sigorta bedelini ve primin bu aşkın bedele ait kısmını indirir ve fazlasını sigorta ettirene iade 
eder.
A.7- Muafiyetler
Tespit olunan bir miktara veya sigorta bedelinin belli bir yüzdesine kadar olan hasarların 
veyahut hasarın belli bir yüzdesinin sigortacı tarafından tazmin edilmeyeceği kararlaştırılabilir. 
Bu şekilde belirlenen muafiyet oranları veya tutarları poliçede belirtilir.
A.8- Sigortanın Başlangıcı ve Sonu
Sigorta, poliçede başlama ve sona erme tarihleri olarak yazılan günlerde, aksi 
kararlaştırılmadıkça, Türkiye saati ile öğleyin saat 12.00'de başlar ve öğleyin saat 12.00'de sona 
erer
B– Hasar ve Tazminat
B.l- Rizikonun Gerçekleşmesi Halinde Sigorta Ettiren/Sigortalının Yükümlülükleri
Sigorta ettiren/Sigortalı, rizikonun gerçekleşmesi halinde aşağıdaki hususları yerine getirmekle 
yükümlüdür:
1.1- Rizikonun gerçekleştiğini öğrendiği tarihten itibaren en geç beş iş günü içinde sigortacıya 
bildirimde bulunmak
1.2- Sigortalı değilmişçesine gerekli kurtarma ve koruma önlemlerini almak ve bu amaçla 
sigortacı tarafından verilen talimata elinden geldiği kadar uymak.
1.3- Sigortacı veya yetkili kıldığı kimselerin, makul amaçlarla ve uygun şekillerde hasara 
uğrayan bina ve yerlere girmesine, bunları teslim almasına, el koymasına, muhafaza altına 
almasına ve zararı azaltmaya yönelik girişimlerde bulunmasına izin vermek
1.4- Zorunlu haller dışında, hasar konusu yer veya şeylerde bir değişiklik yapmamak
1.5- Sigortacının isteği üzerine, rizikonun gerçekleşmesi nedenlerini ayrıntılı şekilde 
belirlemeye, zarar miktarıyla delilleri saptamaya, rücu hakkının kullanılmasına yararlı ve 
sigorta ettiren için sağlanması mümkün gerekli bilgi ve belgeleri gecikmeksizin sigortacıya 
vermek.
1.6- Zararın tahmini miktarını belirtir yazılı bir bildirimi makul ve uygun bir süre içinde 
sigortacıya vermek
1.7- Tazminat yükümlülüğü ve miktarı ile rücu haklarının saptanması için sigortacının veya 
yetkili kıldığı temsilcilerinin sigortalı yer veya şeylerde ve bunlarla ilgili belgeler üzerinde 
yapacakları araştırma ve incelemelere izin vermek.
1.8- Sigortalı yer veya şeyler üzerine başkaca sigorta sözleşmeleri varsa bunları sigortacıya 
bildirmek.
B.2- Koruma Önlemleri ve Kurtarma
Sigorta ettiren/Sigortalı işbu sözleşme ile temin olunan rizikoların gerçekleşmesinde zararı 
önlemeye, azaltmaya ve hafifletmeye yarayacak önlemleri almakla yükümlüdür. Alınan 
önlemlerden doğan masraflar, bu önlemler faydasız kalmış olsa bile, sigortacı tarafından ödenir. 
Eksik sigorta varsa, sigortacı bu masrafları sigorta bedeliyle sigorta değeri arasındaki orana 
göre öder.
Yangın söndürmede, durdurmada veya söndürmenin, durdurmanın veya kurtarmanın 
gerektirdiği yıkma ve boşaltmalarda, sigortacı; sigortalı şeylerin hasara uğramasından, 
kaybolmasından doğan zararları da karşılar.
B.3- Rizikonun Gerçekleşmesi Halinde Sigortacının Hakları ve Yükümlülükleri
Riziko gerçekleştiğinde, sigortacı veya yetkili kıldığı kimseler, sigorta edilmiş bina ve şeyleri 
muhafaza altına almak ve zararı azaltmak amacıyla makul ve uygun şekillerde, hasara uğrayan 
bina ve yerlere girebilir. Sigorta edilmiş bina veya şeylerin kendisine teslimini isteyebilir. 
Sigortacı bu şekilde hareket etmekle herhangi bir yükümlülük üstlenmiş olmaz ve bu poliçe şart 
ve hükümlerinden herhangi birine dayanmak yolundaki hakkından bir şey kaybetmez.
Sigorta edilmiş şeyler, hasarlı olsun olmasın, ne kısmen ne tamamen, onayı olmadıkça 
sigortacıya bırakılamayacağı gibi, bu madde hükümlerine göre sigortacının, sigorta edilmiş 
bina veya yerlere girmiş, sigortalı bina veya şeyleri teslim almış, bunlara el koymuş veya 
bunları muhafaza altına almış olması, sigorta ettirenin hasarlı şeyleri bırakma hakkındaki 
isteğini kabul ettiğine delil teşkil etmez. Sigortacı hasar miktarına ilişkin belgelerin kendisine 
verilmesinden itibaren bir ay içerisinde gerekli incelemelerini tamamlayıp hasar ve tazminat 
miktarını tespit edip sigortalıya bildirmek zorundadır.
B.4 -Hasarın Tespiti
Bu sözleşme ile sigorta edilmiş şeylerde meydana gelen zararın miktarı taraflar arasında 
yapılacak anlaşmayla tespit edilir.
Taraflar zarar miktarında anlaşamadıkları takdirde, zarar miktarının tayini için isterlerse, 
hakem-bilirkişilere gidilmesini kararlaştırabilirler ve bunu bir tutanakla tespit ederler. Bu 
takdirde zarar miktarı aşağıdaki esaslara uyulmak suretiyle saptanır ve sigortacıdan tazminat 
talep veya dava edilmesi halinde zarar miktarıyla ilgili hakem-bilirkişi kararı tazminatın 
saptanmasına esas teşkil eder. Şu kadar ki, tek hakem-bilirkişi seçilmiş ise atandığı tarihten 
itibaren, diğer halde ise üçüncü hakem-bilirkişinin seçilmesinden itibaren en geç üç ay 
içerisinde ve her halde rizikonun gerçekleştiği tarihten itibaren altı ay içerisinde raporun tebliğ 
edilmemesi halinde taraflar zarar miktarını her türlü delille ispat edebilirler.
Taraflar, uyuşmazlığın çözümü için tek hakem-bilirkişi seçiminde anlaşamadıkları takdirde, 
taraflardan her biri kendi hakem-bilirkişisini seçer ve bu hususu noter eliyle diğer tarafa bildirir. 
Taraf hakem-bilirkişileri ilk toplantı tarihinden itibaren yedi gün içerisinde ve incelemeye 
geçmeden önce, bir üçüncü hakem-bilirkişi seçerler ve bunu bir tutanakla saptarlar. Üçüncü 
hakem-bilirkişi, ancak taraf hakem-bilirkişilerinin anlaşamadıkları hususlarda, anlaşamadıkları 
hadler içinde kalmak suretiyle, diğer hakem-bilirkişilerle birlikte tek bir rapor halinde karar 
vermeye yetkilidir. Hakem-bilirkişi kararları taraflara aynı zamanda tebliğ edilir.
Taraflardan herhangi biri, diğer tarafça yapılan tebliğden itibaren onbeş gün içinde hakembilirkişisini seçmez, yahut taraf hakem-bilirkişiler üçüncü hakem-bilirkişinin seçimi konusunda 
yedi gün içerisinde anlaşamazlar ise, taraf hakem-bilirkişisi veya üçüncü hakem-bilirkişi, 
taraflardan birinin isteği üzerine hasar yerindeki ticaret davalarına bakmaya yetkili mahkeme 
tarafından uzman kişiler arasından seçilir. Her iki taraf, üçüncü hakem-bilirkişinin (bu kişi ister 
taraf hakem-bilirkişiler ister yetkili mahkeme tarafından seçilecek olsun) sigortacının veya 
sigortadan faydalanan kimsenin ikamet ettiği veya rizikonun gerçekleştiği yer dışından 
seçilmesini isteme hakkına sahip olup bu isteğin yerine getirilmesi gereklidir.
Hakem-bilirkişilere, uzmanlıklarının yeterli olmadığı nedeniyle itiraz olunabilir. Hakembilirkişinin kimliğinin öğrenilmesinden sonra yedi gün içerisinde kullanılmayan itiraz hakkı 
düşer.
Hakem-bilirkişi ölür, görevden çekilir veya reddedilir ise, yerine aynı usule göre yenisi seçilir 
ve göreve kaldığı yerden devam olunur. Sigortalının ölümü, seçilmiş bulunan hakembilirkişinin görevini sona erdirmez.
Hakem-bilirkişiler, zarar miktarının saptanması konusunda gerekli görecekleri deliller ile 
sigortalı şeylerin rizikonun gerçekleşmesi sırasındaki değerini saptamaya yarayacak kayıt ve 
belgeleri isteyebilir ve hasar yerinde incelemede bulunabilirler.
Hakem-bilirkişilerin veya üçüncü hakem-bilirkişinin zarar miktarı konusunda verecekleri 
kararlar kesindir, tarafları bağlar. Hakem-bilirkişi kararlarına ancak, tespit edilen zarar 
miktarının gerçek durumdan önemli şekilde farklı olduğu anlaşılır ise itiraz edilebilir ve 
bunların iptali kararın tebliğ tarihinden itibaren yedi gün içerisinde rizikonun gerçekleştiği 
yerdeki ticaret davalarına bakmaya yetkili mahkemeden istenebilir.
Taraflar kendi hakem-bilirkişilerinin ücret ve masraflarını öderler. Tek hakem-bilirkişinin veya 
üçüncü hakem-bilirkişinin ücret ve masrafları taraflarca yarı yarıya ödenir.
Zarar miktarının saptanması, bu sözleşmede ve mevzuatta mevcut hüküm ve şartları ve bunların 
ileri sürülmesini etkilemez.
B.5- Tazmin Kıymetlerinin Hesabı
5.1- Sigorta tazminatının hesabında sigortalı şeylerin rizikonun gerçekleşmesi anındaki tazmin 
kıymeti (rayiç bedel) esas tutulur. Ancak sigorta ettiren ve sigortacı poliçenin ikame bedeli 
(yeni değer) üzerinden tanzim edilmesi hususunda anlaşabilir. Bu durumda poliçenin ikame 
bedeli (yeni değer) üzerinden tanzim edildiği poliçede açıkça belirtilir.
1.1 Rayiç bedel esasına göre tanzim edilen poliçelerde; teminat kapsamına dâhil edilmiş olan 
kıymetlerin tazminat ödemelerinde eskime, aşınma, yıpranma (kullanma payı) ve başka 
sebeplerden ileri gelen kıymet eksilmeleri düşülür ve varsa yenilerinin belirgin randıman ve 
nitelik farkları da ödenecek tazminattan indirilir.
1.2 Yeni değer (nakliye, montaj, gümrük, vergi, resim, harç masrafları dâhil olmak üzere 
yenisinin ikame bedeli) esasına göre tanzim edilen poliçelerde, teminat kapsamına dahil edilmiş 
olan kıymetlerin tazminat ödemelerinde;
a) Poliçede eskime, aşınma, yıpranma (kullanma) payı için belirtilmiş olan azami oranın veya 
yaşın aşılmaması kaydıyla, rizikonun gerçekleştiği yer ve tarihte sigorta konusu kıymetin 
yeniden yapım veya alım maliyetine göre bulunan ikame bedeli esas alınır. Ancak sigortacının 
eksik sigorta, sovtaj ve belirgin teknoloji farkından kaynaklanan tenzilat hakları saklıdır.
b) Eskime, aşınma ve yıpranma (kullanma) payı için poliçede belirtilmiş olan azami oranının 
veya yaşın aşılmış olması halinde, tazmin kıymetinde rayiç bedel esası dikkate alınır.
5.2- Mutabakatlı Değer
Sigorta sözleşmesinin yapılması sırasında veya sigorta süresi içinde; sigorta konusu bina, sabit 
tesisat, makineler, demirbaşlar veya ev eşyasının değeri sigorta ettiren ve sigortacının oybirliği 
ile seçtikleri bilirkişiler tarafından saptanır ve taraflarca kabul olunursa, rizikonun 
gerçekleşmesi durumunda tazminatın hesabında bu değere taraflarca itiraz olunamaz.
Mutabakatlı değer esasıyla yapılacak sözleşmeler için saptanacak değer listesi en çok bir yıllık 
sigorta süresi için geçerlidir. Bilirkişi masrafı, sözleşmeyi mutabakatlı değer esasıyla isteyen 
tarafa aittir.
Ticari emtia üzerine mutabakatlı değer esasıyla sözleşme yapılamaz.
B.6- Tazminatın Ödenmesi
6.1- Sigortacının sorumluluğu; sigortalı şeylerin hepsi için tek bir sigorta bedeli öngörülmüş ise 
bu bedelle, sigortalı şeyler nitelikleri bakımından madde veya gruplara ayrılmış ise bu madde 
ve gruplarla ilgili bedellerle sınırlıdır.
6.2- Sigortalı şeyler üzerinde birden çok sigorta varsa tazminat miktarının yasa ve bu poliçe 
hükümlerine göre saptanmasından sonra sigortacı payına düşen kısmı öder.
Sigorta sözleşmeleri arasında özel nitelik ve yükümlülük koşulları karşılıklı olarak dikkate 
alınır.
6.3- Rizikonun gerçekleşmesi anında sigortalı şeyler hem yangın hem de nakliyat poliçesi 
kapsamında teminat altına alınmış ise, yangın sigortacısının yükümlülüğü nakliyat 
sigortacısının yükümlülüğünden sonra başlar.
B.7- Tazminat Hakkının Eksilmesi veya Düşmesi
Sigorta ettiren/Sigortalı, rizikonun gerçekleşmesi halinde yükümlülüklerini yerine getirmez ve 
bunun sonucu zarar miktarında bir artış olursa, sigortacının ödeyeceği tazminattan bu suretle 
artan kısım indirilir.
Sigorta ettiren/sigortalı, rizikonun gerçekleşmesine kasten sebebiyet verir veya zarar miktarını 
kasten arttırıcı eylemlerde bulunursa, bu poliçeden doğan hakları düşer.
B.8- Hasar ve Tazminatın Sonuçları
8.1- Sigortacı kesinleşmiş olan tazminat miktarını en geç bir ay içerisinde sigorta 
ettirene/sigortalıya ödemek zorundadır.
8.2- Sigortacı, ödediği tazminat tutarınca hukuken sigorta ettiren/sigortalı yerine geçer. Sigorta 
ettiren/sigortalı, sigortacının açabileceği davaya yararlı ve elde edilmesi mümkün belge ve 
bilgileri vermeye zorunludur.
8.3- Sigorta edilmiş rizikonun gerçekleşmesi ile tam zıya meydana geldiği takdirde sigorta 
teminatı sona erer. Kısmi hasar halinde, sigorta bedeli, rizikonun gerçekleştiği tarihten itibaren, 
ödenen tazminat tutarı kadar eksilir.
Sigorta bedelinin madde veya gruplara ayrılmış olması hallerinde de aynı yöntem uygulanır.
Sigorta bedelinin eksildiği hallerde, sigorta ettirenin istediği tarihten itibaren gün esası ile prim 
alınmak suretiyle sigorta bedeli yükseltilebilir.
8.4- Kısmi hasarlarda, taraflar sigorta sözleşmesini feshetme hakkına sahiptir. Taraflar fesih 
hakkını ancak tazminatı ödemeden önce kullanabilir. Feshin hüküm ifade ettiği tarihe kadar 
geçen sürenin primi, gün esası üzerinden hesap edilir ve fazlası geri verilir.
C- Çeşitli Hükümler
C.l - Sigorta Ücretinin Ödenmesi ve Sigortacının Sorumluluğunun Başlaması
Sigorta priminin tamamının, prim taksitle ödenmesi kararlaştırılmışsa peşinatın (ilk taksit) akit 
yapılır yapılmaz ve en geç poliçenin teslimi karşılığında ödenmesi gerekir. Aksi 
kararlaştırılmadıkça, prim veya peşinat ödenmediği takdirde poliçe teslim edilmiş olsa dahi 
sigortacının sorumluluğu başlamaz ve bu husus poliçenin yüzüne yazılır.
Primin taksitle ödenmesi kararlaştırıldığı takdirde, taksitlerin kesin ödeme zamanı, miktarı ve 
vadesinde ödenmemesinin sonuçları poliçe üzerine yazılır veya poliçe ile birlikte yazılı olarak 
sigorta ettirene bildirilir. Sigorta ettiren kimse, kesin vadeleri poliçe üzerinde belirtilen ya da 
yazılı olarak kendisine bildirilmiş olan prim taksitlerinin herhangi birini vade günü bitimine 
kadar ödemediği takdirde temerrüde düşer. Prim ödeme borcunda temerrüde düşülmesi halinde 
Borçlar Kanunu hükümleri uygulanır.
Poliçenin yüzüne yazılması kaydıyla, rizikonun gerçekleşmesiyle henüz vadesi gelmemiş prim 
taksitlerinin sigortacının ödemekle yükümlü olduğu tazminat miktarını aşmayan kısmı muaccel 
hale gelir.
Bu madde uyarınca sigorta sözleşmesinin feshedilmiş sayıldığı hallerde, sigortacının 
sorumluluğunun devam ettiği süreye tekabül eden prim gün esası üzerinden hesap edilerek 
fazlası sigorta ettirene iade edilir.
C.2 –Sigorta Ettirenin Sözleşme Yapıldığı Sırada Beyan Yükümlülüğü
2.1- Sigortacı, bu sözleşmeyi, sigorta ettirenin teklifnamede, teklifname yoksa poliçe ve
eklerinde yazılı beyanına dayanarak yapmıştır.
2.2- Sigorta ettirenin beyanı gerçeğe aykırı veya eksik ise, sigortacının sözleşmeyi 
yapmamasını veya daha ağır şartlarla yapmasını gerektirecek hallerde:
Sigortacı durumu öğrendiği tarihten itibaren bir ay içinde sözleşmeden cayabilir veya 
sözleşmeyi yürürlükte tutarak aynı süre içinde prim farkını talep edebilir. Sigorta ettiren, talep 
edilen prim farkını kabul etmediğini sekiz gün içinde bildirdiği takdirde sözleşme feshedilmiş 
olur. Cayma veya feshin hüküm ifade ettiği tarihe kadar geçen sürenin primi, gün esası 
üzerinden hesap edilir ve fazlası geri verilir. Sigorta ettiren kimsenin kasıtlı davrandığı 
anlaşıldığı takdirde sigortacı riziko gerçekleşmiş olsa bile sözleşmeden cayabilir ve prime hak 
kazanır.
2.3- Sigorta ettirenin kastı bulunmadığı durumlarda riziko; sigortacı durumu öğrenmeden önce 
veya sigortacının cayabileceği ve feshedebileceği ya da caymanın veya feshin hüküm ifade 
etmesi için geçecek sürede gerçekleşirse, sigortacı tazminatı tahakkuk ettirilen prim ile 
tahakkuk ettirilmesi gereken prim arasındaki orana göre öder.
2.4- Süresinde kullanılmayan cayma veya prim farkını talep etme hakkı düşer.
C.3- Sigorta Ettirenin Sigorta Süresi İçinde İhbar Yükümlülüğü ve Sonuçları
Sözleşmenin yapılmasından sonra sigortalı şeylerin teklifnamede, teklifname yoksa poliçe ve 
eklerinde belirtilen yeri veya hali sigortacının muvafakati olmadan sigorta ettiren tarafından 
değiştirildiği takdirde, sigorta ettiren sekiz gün içinde durumu sigortacıya bildirmekle 
yükümlüdür. Durumun Sigortacı Tarafından Öğrenilmesinden Sonra:
3.1- Değişiklik, sigortacının sözleşmeyi yapmamasını veya daha ağır şartlarla yapmasını 
gerektiren hallerden ise;
Sigortacı, sekiz gün içinde sözleşmeyi fesheder veya prim farkını talep etmek suretiyle 
sözleşmeyi yürürlükte tutar.
Sigorta ettiren, talep edilen prim farkını kabul etmediğini sekiz gün içinde bildirdiği takdirde 
sözleşme feshedilmiş olur.
Feshin hüküm ifade ettiği tarihe kadar geçen sürenin primi, gün esası üzerinden hesap edilir ve 
fazlası geri verilir.
Süresinde kullanılmayan fesih veya prim farkını talep etme hakkı düşer.
Sigortalı şeylerin teklifnamede, teklifname yoksa poliçe ve eklerinde bildirilen yerinin veya 
halinin değiştiğini öğrenen sigortacı, sigorta hükmünün devamına razı olduğunu gösteren bir 
harekette bulunursa fesih hakkı düşer.
3.2- Değişiklik, rizikoyu hafifletici nitelikte ve daha az prim uygulamasını gerektiren hallerden 
ise:
Sigortacı, bu değişikliğin yapıldığı tarihten sözleşmenin sona ermesine kadar geçecek süre için 
gün esasına göre hesap edilecek prim farkını sigorta ettirene geri verir.
3.3- Sigortacının sözleşmeyi bu değişikliklere göre yapmamasını veya daha ağır şartlarla 
yapmasını gerektiren hallerde:
a) Sigortacı durumu öğrenmeden önce,
b) Sigortacının fesih ihbarında bulunabileceği süre içinde,
c) Fesih ihbarının hüküm ifade etmesi için geçecek süre içinde riziko gerçekleşirse, sigortacı, 
tazminatı tahakkuk ettirilen prim ile tahakkuk ettirilmesi gereken prim arasındaki orana göre 
öder.
C.4- Birden Çok Sigorta
Sigortalanmış şeyler üzerine sigorta ettiren başka sigortacılarla aynı rizikolara karşı ve aynı 
süreye rastlayan başka sigorta sözleşmesi yapacak olursa bunu önceki sigortacılara derhal 
bildirmekle yükümlüdür.
Sigortacı, durumu öğrendiği tarihten itibaren sekiz gün içinde sözleşmeyi feshedebilir. 
Süresinde kullanılmayan fesih hakkı düşer.
C.5- Menfaat Sahibinin Değişmesi
Sözleşme süresi içinde; menfaat sahibinin değişmesi halinde sigortanın hükmü devam eder ve 
sigorta ettirenin sözleşmeden doğan hak ve borçları yeni hak sahibine geçer.
Değişiklik halinde, sigorta ettiren/sigortalı ve sigortanın varlığını öğrenen yeni hak sahibi 
durumu onbeş gün içinde sigortacıya bildirmekle yükümlüdür.
Sigortacı değişikliği, yeni hak sahibi de sigortanın varlığını öğrendiği tarihten itibaren sekiz 
gün içinde sözleşmeyi feshedebilir. Süresinde kullanılmayan fesih hakkı düşer.
Feshin hüküm ifade ettiği tarihe kadar geçen sürenin primi, gün esası üzerinden hesap edilir ve 
fazlası yeni hak sahibine geri verilir. Sigortalı şeylerin sahibinin değişmesi anında ödenmesi 
gerekli prim borçlarından, sigorta ettiren ile fesih hakkının kullanmayan yeni hak sahibi birlikte 
sorumludur.
Sigorta ettirenin ölümü halinde, sözleşmeden doğan bütün hak ve borçlar yeni hak sahibine 
geçer.
C.6- Sigorta Yeri ve Değişmesi Hali
Sigorta teminatı, sigorta sözleşmesinde belirtilen yer veya yerler için geçerlidir.
Sigortalı şeylerin bulunduğu yerin değiştirilmesi halinde madde C.3 hükümleri uygulanır.
C. 7- Tebliğ ve İhbarlar
Sigorta ettirenin/Sigortalının bildirimleri sigorta şirketinin merkezine veya sigorta 
sözleşmesine aracılık yapan acenteye, noter eliyle veya taahhütlü mektupla yapılır.
Sigortacının bildirimleri de sigorta ettirenin/sigortalının poliçede gösterilen adresine veya bu 
adres değişmişse son bildirilen adresine aynı surette yapılır.
Taraflara imza karşılığında elden verilen mektup veya telgrafla yapılan bildirimler de taahhütlü 
mektup hükmündedir. Sigortacı tarafından yapılan fesih ihbarı postaya veya notere verildiği 
tarihten itibaren 15 gün sonra öğleyin saat 12.00'de, sigorta ettiren/sigortalı tarafından yapılan 
fesih ihbarı ise postaya veya notere verildiği takip eden gün öğleyin saat 12.00'de hüküm ifade 
eder.
C.8- Ticari ve Mesleki Sırların Saklı Tutulması
Sigortacı ve sigortacı adına hareket edenler sigorta ettirene ve sigortalıya ait olarak öğreneceği 
ticari veya mesleki sırların saklı tutulmamasından doğacak zararlardan sorumludur.
C.9- Yetkili Mahkeme
Bu sigorta sözleşmesinden doğan anlaşmazlıklar nedeniyle sigortacı aleyhine açılacak 
davalarda yetkili mahkeme, sigorta şirketi merkezinin veya sigorta sözleşmesine aracılık yapan 
acentenin ikametgâhının veya rizikonun gerçekleştiği yerde, sigortacı tarafından açılacak 
davalarda ise davalının ikametgâhının bulunduğu yerde ticaret davalarına bakmakla görevli 
mahkemedir.
C.10- Zamanaşımı
Sigorta sözleşmesinden doğan bütün talepler iki yılda zaman aşımına uğrar.
C.11- Özel Şartlar
Bu genel şartlara sigortalı aleyhine olmamak üzere özel şartlar konulabilir.
Son Düzenleme Tarihi: 1 Eylül 2009
KLOZLAR
Grev, Lokavt, Kargaşalık, Halk Hareketleri Klozu
(Yangın Sigortası ile Birlikte Verildiği Takdirde Yangın Poliçesine Eklenecek Kloz)
Yangın Sigortası Genel Şartları Hükümleri Saklı Kalmak Kaydıyla;
Yangına sebebiyet vermiş olsun, olmasın; grev, lokavt, iş anlaşmazlığı, kargaşalık veya halk 
hareketleri sırasında meydana gelen olaylar ve bu olayları önlemek ve etkilerini azaltmak üzere 
yetkili organlar tarafından yapılan müdahaleler sonucu sigortalı şeylerde doğrudan meydana 
gelen bütün zararlar teminata ilave edilmiştir.
Teminat Dışında Kalan Haller
Kloz konusu olaylar sırasında olsa dahi, üretim düşmesi, sigortalı şeylerin kirlenmesi, 
paslanması, çürümesi kalite kaybı gibi dolaylı zararlar teminat dışındadır.
İşbu grev, lokavt, kargaşalık, halk hareketleri teminatı sigorta ettirenin, Yangın Sigortası Genel 
Şartları'nda öngörülen beyan yükümlülüğüne ek olarak bu klozla ilgili sorulara ilişkin yazılı ve 
imzalı cevaplarına dayanılarak verilmiştir.
Kötü Niyetli Hareketler Klozu
(Yangın Sigortası ile Birlikte Verildiği Takdirde Yangın Poliçesine Eklenecek Kloz)
Yangın Sigortası Genel Şartları Hükümleri Saklı Kalmak Kaydıyla;
Grev, Lokavt, Kargaşalık, Halk Hareketleri klozunda belirtilen olaylarla ilgili olmaksızın, 
sigortalı ve sigortalının usul ve füruu dışındaki herhangi bir kimsenin kötü niyetli hareketi ile 
bu olayları önlemek ve etkilerini azaltmak üzere yetkili organlar tarafından yapılan müdahaleler 
sonucu sigortalı şeylerde doğrudan meydana gelen yangın ve infilak sonucu hariç bütün zararlar 
teminata ilave edilmiştir.
İşbu kötü niyetli hareketler teminatı, sigorta ettirenin, Yangın Sigortası Genel Şartları'nda 
öngörülen beyan yükümlülüğüne ilaveten bu klozla ilgili sorulara ilişkin yazılı ve imzalı 
cevaplarına dayanılarak verilmiştir.
Terör Klozu
(Yangın Sigortası ile Birlikte Verildiği Takdirde Yangın Poliçesine Eklenecek Kloz)
Yangın Sigortası Genel Şartları hükümleri saklı kalmak kaydıyla, 3713 sayılı Terörle Mücadele 
Kanununda belirtilen terör eylemleri ve bu eylemlerden doğan sabotaj ile bunları önlemek ve 
etkilerini azaltmak amacıyla yetkili organlar tarafından yapılan müdahaleler sonucu sigortalı 
şeylerde meydana gelen zararlar teminata ilave edilmiştir.
Kloz konusu olayların doğrudan veya dolaylı sonucunda meydana gelse dahi, sigortalı 
kıymetlerin kısmen veya tamamen kullanılamaz hale gelmesine sebep olacak biyolojik ve/veya 
kimyasal kirlenme, bulaşma veya zehirlenmeler nedeniyle ortaya çıkacak bütün zararlar teminat 
kapsamı dışındadır.
Deprem ve Yanardağ Püskürmesi Klozu
(Yangın Sigortası ile Birlikte Verildiği Takdirde Yangın Poliçesine Eklenecek Kloz)
Yangın Sigortası Genel Şartları Hükümleri Saklı Kalmak Kaydıyla;
Deprem, deniz depremi (tsunami) ve yanardağ püskürmesinin doğrudan veya dolaylı neden 
olacağı yangın, infilak, yer kayması veya toprak çökmesi sonucu meydana gelenler dahil bütün 
zararlarla, temeller ve istinat duvarları teminata ilave edilmiştir.
Teminat Dışında Kalan Haller
Yangın Sigortası Genel Şartları aksine, deprem veya yanardağ püskürmesinin sebebiyet 
vereceği yangın ve infilaklarda, sigortalı şeylerin kaybolmasından doğan zararlar.
Muafiyet
Deprem veya yanardağ püskürmesinin sebep olacağı yangın dışındaki zararlarda sigortacılar, 
72 saatlik devamlı bir süre içinde meydana gelen zararın … TL sını aşan kısmından 
sorumludur.
İhtarlar
1) Sigorta ettiren, 72 saatlik sürenin bitiminden ve her halde rizikonun gerçekleştiğini öğrendiği 
tarihten itibaren en geç beş gün içinde durumu sigortacıya bildirmekle yükümlüdür.
2) İşbu deprem teminatı, sigorta ettirenin, Yangın Sigortası Genel Şartları’nda öngörülen beyan 
yükümlülüğüne ilaveten bu klozla ilgili sorulara ilişkin yazılı ve imzalı cevaplarına dayanılarak 
verilmiştir.
Fırtına Klozu
(Yangın Sigortası ile Birlikte Verildiği Takdirde Yangın Poliçesine Eklenecek Kloz)
Yangın Sigortası Genel Şartları Hükümleri Saklı Kalmak Kaydıyla;
Yağmur, kar, dolu ile beraber olsun olmasın münhasıran fırtına (10 metre yükseklikte hızı, 
saniyede 17.1 metre “7 bofor”dan fazla esen rüzgarlar) veya fırtına sırasında rüzgarın 
sürüklediği veya attığı şeylerin çarpması sonucu sigortalı şeylerde doğrudan meydana gelecek 
zararlar teminata ilave edilmiştir.
Teminat Dışında Kalan Haller
1-Denizlerin, çay, dere veya kanalların fırtına da dahil olmak üzere, her ne sebeple olursa olsun 
kabararak riziko konusu kıymetlerde doğrudan meydana getireceği her türlü zarar.
İşbu fırtına teminatı sigorta ettirenin, Yangın Sigortası Genel Şartları’nda öngörülen beyan 
yükümlülüğüne ilaveten bu klozla ilgili sorulara ilişkin yazılı ve imzalı cevaplarına dayanılarak 
verilmiştir.
Kar Ağırlığı Klozu
(Yangın Sigortası İle Birlikte Verildiği Takdirde Yangın Poliçesine Eklenecek Kloz)
Yangın Sigortası Genel Şartları Hükümleri Saklı Kalmak Kaydıyla;
1-Yoğun kar yağışından sonra, çatı üzerinde biriken karın veya buzun gerek ağırlığı gerekse 
kayması ve/veya düşmesi nedeniyle, sigorta konusu bina ve içindeki şeylerde doğrudan 
meydana gelecek zararlar,
2-Kar ağırlığı nedeniyle çatıda meydana gelen hasar dolayısıyla bina içindeki sigortalı şeylerde 
kar, dolu veya yağmur sebebiyle meydana gelecek ıslanma sonucu meydana gelen zararlar 
teminata ilave edilmiştir.
Teminat Dışında Kalan Haller
1-Çatı üzerinde kar ağırlığının etkisiyle hasar olmaksızın; karın, dolunun, yağmurun veya 
eriyen karın bina içine sızması sonucu meydana gelecek zararlar.
2-Açıktaki şeylerde meydana gelecek zararlar.
İşbu kar ağırlığı teminatı sigorta ettirenin, Yangın Sigortası Genel Şartları’nda öngörülen beyan 
yükümlülüğüne ilaveten bu klozla ilgili sorulara ilişkin yazılı ve imzalı cevaplarına dayanılarak 
verilmiştir.
Sel veya Su Baskını Klozu
(Yangın Sigortası ile Birlikte Verildiği Takdirde Yangın Poliçesine Eklenecek Kloz)
Yangın Sigortası Genel Şartları Hükümleri Saklı Kalmak Kaydıyla;
1-Sigorta konusu şeyler civarındaki nehir, çay, dere ve kanalların taşmasının,
2-Denizlerin gelgit olayları ve deniz depremi (tsunami) dışında kabarmasının, 3-Yağışlar 
nedeniyle meydana gelen sel veya su baskınının,
4-Pis suların kanalizasyon ve fosseptik çukurlarından yağışlar nedeniyle geri tepmesinin,
5-Her ne sebeple olursa olsun yeraltı sularının, riziko konusu kıymetlerde doğrudan sebep 
olacağı zararlar teminata ilave edilmiştir.
Teminat Dışında Kalan Haller
1-Bina içindeki veya dışındaki su borularının patlaması, depolarının patlaması veya taşması 
sonucu meydana gelen zararlar,
2-Kalorifer tesisatının patlaması, dahili su, yağmur derelerinin ve oluklarının taşması sonucu 
meydana gelen zararlar,
3-Sel veya su baskını sonucu dahi olsa yer kayması nedeniyle meydana gelen zararlar,
4-Yağışlar nedeniyle meydana gelmediği takdirde riziko mahali dahilindeki kanalizasyon ve 
fosseptik çukurlarından geri tepen pis suların sebep olacağı zararlar,
5-Denizlerin gelgit olayları ve deniz depremi (tsunami) sonucu kabarması nedeniyle meydana 
gelen her türlü hasar,
İşbu sel veya su baskını teminatı sigorta ettirenin, Yangın Sigortası Genel Şartları’nda 
öngörülen beyan yükümlülüğüne ilaveten bu klozla ilgili sorulara ilişkin yazılı ve imzalı 
cevaplarına dayanılarak verilmiştir.
Yer Kayması Klozu
(Yangın Sigortası ile Birlikte Verildiği Takdirde Yangın Poliçesine Eklenecek Kloz)
Yangın Sigortası Genel Şartları Hükümleri Saklı Kalmak Kaydıyla;
Sigortalı binanın inşa edilmiş olduğu arsada veya civarında vuku bulan yer kayması veya toprak 
çökmesi sonucu sigortalı şeylerde doğrudan meydana gelecek zararlar ile sel veya su baskını 
nedeniyle meydana gelen yer kayması ve toprak çökmesinden doğan zararlar teminata ilave 
edilmiştir.
Aksine Sözleşme Yoksa Teminat Dışı Kalan Haller
Sigortalı bina civarında yapılan kazılar nedeniyle meydana gelen yer kayması ve toprak 
çökmesinden doğan zararlar.
Teminat Dışında Kalan Haller
1-Deprem veya yanardağ püskürmesi nedeniyle meydana gelen yer kayması ve toprak 
çökmesinden doğan zararlar,
2-Yer kayması riskinden bağımsız olarak, binanın mutad olarak oturmasından ileri gelen 
hasarlar,
3-Sigortanın başlamasından önce sigortalı kıymette yer kaymasının resmi makamlarca tespit 
edilmesi.
İşbu yer kayması teminatı sigorta ettirenin, Yangın Sigortası Genel Şartları’nda öngörülen 
beyan yükümlülüğüne ilaveten bu klozla ilgili sorulara ilişkin yazılı ve imzalı cevaplarına 
dayanılarak verilmiştir.
Dahili Su Klozu
(Yangın Sigortası ile Birlikte Verildiği Takdirde Yangın Poliçesine Eklenecek Kloz)
Yangın Sigortası Genel Şartları Hükümleri Saklı Kalmak Kaydıyla;
1-Sigorta konusu bina içindeki, su depo ve sarnıçlarının, su borularının; kalorifer kazan, 
radyatör ve borularının; temiz veya pis su tesisatının patlaması, taşması, sızması, tıkanması, 
kırılması ve donmasının doğrudan sebep olduğu zararlar,
2-Yağmur sularının, kar veya buzların erimesi sonucu meydana gelen suların, çatı veya 
saçaktan sızması; su olukları veya yağmur derelerinin tıkanması veya taşması sonucunda bina 
içine giren suların doğrudan sebep olacağı zararlar,
3-Kapatılması unutulan musluklardan akan suların taşmasının doğrudan sebep olacağı zararlar,
4-Donma sonucu tesisatta ve tesisata bağlı cihazlarda meydana gelen zararlar ile teminat 
kapsamına giren zarara yol açan tesisatın onarılması maksadıyla duvarın açılması ve 
kapatılması için yapılan masraflar,
5-Yağışlar nedeniyle meydana gelmediği takdirde kanalizasyon ve fosseptik çukurlarından geri 
tepen pis suların doğrudan sebep olacağı zararlar,
6-Şehir su şebekesinin arızası nedeniyle sebep olacağı zararlar, teminata ilave edilmiştir.
Yukarıda belirtilen su tesisatları devamlı kontrol edilecek, gereken tamirat zamanında 
yaptırılacak ve kış başında dona karşı gerekli önlemler alınacaktır. Bina uzun süre boş 
bırakıldığı takdirde, su tesisatına bağlı ana musluk kapatılacak ve tesisat boşaltılacaktır.
Teminat Dışında Kalan Haller
1-Donma sonucu dışında tesisatta ve tesisata bağlı cihazlarda meydana gelen bozulma, aşınma, 
eskime gibi zararlar,
2-Baca deliklerinden, damda bırakılan açıklıklardan, açık bırakılan pencere ve kapılardan içeri 
giren suların sebep olacağı zararlar,
3-Kar veya buzların atılması masrafları,
4-İzolasyon yetersizliği ve/veya kaybı nedeniyle yağmur ve kar sularının binanın dış cephe veya 
terasından veya pencere, kapı ve pervazlarından (açıklarından) sızması ve/veya girmesi 
nedeniyle meydana gelen zararlar ile tedrici nemlenme ile ısı farkı nedeniyle oluşan terleme, 
küflenme ve benzeri nedenlerden kaynaklanan hasarlar,
5-Her ne sebeple olursa olsun yeraltı sularının riziko mahalline sirayeti nedeniyle meydana 
gelen hasarlar.
İşbu dahili su teminatı sigorta ettirenin, Yangın Sigortası Genel Şartları’nda öngörülen beyan 
yükümlülüğüne ilaveten bu klozla ilgili sorulara ilişkin yazılı ve imzalı cevaplarına dayanılarak 
verilmiştir.
Kara Taşıtları Klozu
(Yangın Sigortası ile Birlikte Verildiği Takdirde Yangın Poliçesine Eklenecek Kloz)
Yangın Sigortası Genel Şartlan Hükümleri Saklı Kalmak Kaydıyla Motorlu ve motorsuz kara 
taşıt araçlarının sigortalı şeylere çarpması sonucu doğrudan meydana gelecek zararlar teminata 
ilave edilmiştir.
Teminat Dışında Kalan Haller
Sigortalı, sigortalının usul ve füruu ile sigortalının çalıştırdığı veya fiil ve hareketlerinden 
sorumlu bulunduğu kimseler tarafından kullanılan taşıtların sebep olacağı zararlar.
İşbu kara taşıtları teminatı, sigorta ettirenin, Yangın Sigortası Genel Şartları'nda öngörülen 
beyan yükümlülüğüne ilaveten bu klozla ilgili sorulara ilişkin yazılı ve imzalı cevaplarına 
dayanılarak verilmiştir.
Hava Taşıtları Klozu
(Yangın Sigortası ile Birlikte Verildiği Takdirde Yangın Poliçesine Eklenecek Kloz)
Yangın Sigortası Genel Şartları Hükümleri Saklı Kalmak Kaydıyla Uçakların ve diğer hava 
taşıtlarının çarpması veya düşmesi ile bunlardan parça veya bir cisim düşmesi sonucu sigortalı 
şeylerde doğrudan meydana gelecek zararlar teminata ilave edilmiştir.
Teminat Dışında Kalan Haller
Sigortalı, sigortalının usul ve füruu ile sigortalının çalıştırdığı veya fiil ve hareketlerinden 
sorumlu bulunduğu kimseler tarafından kullanılan taşıtların sebep olacağı zararlar.
İşbu hava taşıtları teminatı, sigorta ettirenin, Yangın Sigortası Genel Şartları'nda öngörülen 
beyan yükümlülüğüne ilaveten bu klozla ilgili sorulara ilişkin yazılı ve imzalı cevaplarına 
dayanılarak verilmiştir.
Deniz Taşıtları Klozu
(Yangın Sigortası ile Birlikte Verildiği Takdirde Yangın Poliçesine Eklenecek Kloz)
Yangın Sigortası Genel Şartları Hükümleri Saklı Kalmak Kaydıyla
Motorlu veya motorsuz deniz taşıtlarının sigortalı şeylere çarpması sonucu doğrudan meydana 
gelecek zararlar teminata ilave edilmiştir.
Teminat Dışında Kalan Haller
Sigortalı, sigortalının usul ve füruu ile sigortalının çalıştırdığı veya fiil ve hareketlerinden 
sorumlu bulunduğu kimseler tarafından kullanılan taşıtların sebep olacağı zararlar.
İşbu deniz taşıtları teminatı, sigorta ettirenin, Yangın Sigortası Genel Şartları'nda öngörülen 
beyan yükümlülüğüne ilaveten bu klozla ilgili sorulara ilişkin yazılı ve imzalı cevaplarına 
dayanılarak verilmiştir.
Duman Klozu
(Yangın Sigortası ile Birlikte Verildiği Takdirde Yangın Poliçesine Eklenecek Kloz)
Yangın Sigortası Genel Şartları Hükümleri Saklı Kalmak Kaydıyla
Bir boru veya menfezle bacaya bağlanmış ısıtma ve pişirme cihazlarının münhasıran ani, mutad 
dışı veya kusurlu şekilde işlemesi nedeniyle çıkan duman sonucu sigortalı şeylerde doğrudan 
meydana gelecek zararlar teminata ilave edilmiştir.
Teminat Dışında Kalan Haller
1- Ocak ve şöminelerden çıkan dumanların sebep olduğu zararlar.
2- Binaların dış kısımlarında ve açıktaki şeylerde meydana gelen duman zararları. İşbu duman 
teminatı, sigorta ettirenin, Yangın Sigortası Genel Şartları'nda öngörülen beyan yükümlülüğüne 
ilaveten bu klozla ilgili sorulara ilişkin yazılı ve imzalı cevaplarına dayanılarak verilmiştir.
Yangın Ve İnfilak Mali Sorumluluğu
(Yangın Sigortası ile Birlikte Verildiği Takdirde Yangın Poliçesine Eklenecek Kloz)
Bu klozda verilen ek teminat1ar, birlikte verilebileceği gibi ayrı ayrı da verilebilir.
Yangın Sigortası Genel Şartları Hükümleri Saklı Kalmak Kaydıyla
1.1. Kiracının Malike Karşı Sorumluluğu
Bu sigorta, kiracının kiralanana vereceği zarar nedeniyle veya kira intifa kaybına sebebiyet 
vermelerinden doğacak zararları teminat altına alır.
Kiralanana verilecek zarar dolayısıyla kiracının malike karşı sorumluluğu sigortasında 
ödenecek tazminatın hesabında esas tutulacak kıymet, inşa tarihinden itibaren meydana gelen 
eskime payı düşülmek suretiyle hasar yer ve tarihindeki rayiçlere göre binanın bulunacak inşa 
kıymetidir. Bina yeniden inşa edilmeyecekse, tazminat miktarı binanın hasardan bir önceki iş 
günü alım satım kıymetinden arsa kıymeti düşülerek bulunacak miktarı geçemez.
Kira veya intifa kaybına sebebiyet vermeleri dolayısıyla, kiracının malike karşı sorumluluğu 
sigortasında ödenecek tazminatın hesabında esas tutulacak kıymet, bir seneyi geçmemek üzere, 
hasar tarihinde kirada bulunan kısımların tamiri veya yeniden inşası için tesbit edilecek süreye 
isabet edecek olan kira bedeli tutarıdır.
1.2. Malikin Kiracıya Karşı Sorumluluğu
Malikin kiracıya karşı sorumluluğu kiralanan bina sebebiyle doğacak hukuki sorumluluğu 
karşılar ve ödenecek tazminatın hesabında esas tutulacak kıymet, kiracıya ait eşya ve emtianın, 
Yangın Poliçesi Genel Şartları hükümlerine göre bulunacak değerdir.
1.3. Malik veya Kiracının Komşuluk Sorumluluğu
Malik veya kiracının komşuluk sorumluluğu yangın veya infilak hasarının sirayeti yüzünden 
komşu bina ve mallarına vereceği zararları karşılar.
Yangın veya infilak hasarının sirayeti yüzünden komşulara vereceği zararlar dolayısıyla malik 
veya kiracının komşulara verilen zararın ve zararın giderilmesi ile ilgili ödenecek tazminatın 
hesabında esas tutulacak kıymet, Yangın Sigortası Genel Şartları hükümlerine göre bulunacak 
bina ve muhteviyatının değeridir